---
title: Azure kurumsal kayıt faturaları
description: Bu makalede Azure Kurumsal faturanızı nasıl yöneteceğiniz ve işleme alacağınız açıklanır.
keywords: ''
author: bandersmsft
ms.author: banders
ms.date: 11/07/2019
ms.topic: conceptual
ms.service: billing
manager: boalcsva
ms.openlocfilehash: 6bd70a58552a0217cff82cad10b11783aec64347
ms.sourcegitcommit: cf36df8406d94c7b7b78a3aabc8c0b163226e1bc
ms.translationtype: HT
ms.contentlocale: tr-TR
ms.lasthandoff: 11/09/2019
ms.locfileid: "73888413"
---
# <a name="azure-enterprise-enrollment-invoices"></a>Azure kurumsal kayıt faturaları

Bu makalede Azure Kurumsal faturanızı nasıl yöneteceğiniz ve işleme alacağınız açıklanır. Faturanız ücretlerinizin gösterimidir, dolayısıyla doğru olup olmadığını gözden geçirmelisiniz. Ayrıca faturanızı yönetmek için gerekebilecek diğer görevleri de öğrenmelisiniz.

## <a name="change-a-po-number-for-an-overage-invoice"></a>Fazla kullanım faturası için PO numarasını değiştirme

EA yöneticisi fatura tarihinden önce bir satın alma siparişi (PO) numarası ayarlamadığı sürece Azure EA portalı otomatik olarak bir varsayılan numara oluşturur. EA yöneticisi, otomatik fatura bildirimi e-postasını aldıktan sonraki yedi gün içinde de PO numarasını güncelleştirebilir.

Satın Alma Siparişi numarası, belirli bir hesap veya abonelik için de girilebilir. Raporlarda varsayılan olarak hiyerarşinin en alt düzeyindeki Satın Alma Siparişi numarası yer alır. Başka bir deyişle abonelik Satın Alma Siparişi numarası girilmemesi durumunda hesap Satın Alma Siparişi numarası, hesap Satın Alma Siparişi girilmemesi durumunda da bölüm Satın Alma Siparişi numarası kullanılır.

### <a name="to-update-the-azure-services-purchase-order-number"></a>Azure hizmetleri satın alma siparişi numarasını güncelleştirmek için:

1. Azure EA Portalında **Rapor**'a ve ardından **Kullanım Özeti**'ne tıklayın.
1. Sağ üst köşedeki **PO Numaralarını Düzenle**'yi seçin.
1. **Azure Hizmetleri** radyo düğmesini seçin.
1. Tarih aralıkları açılan menüsünden bir **Fatura Dönemi** seçin. PO numaraları fatura bildiriminden sonra yedi gün içinde veya fatura ödenene kadar (erken olana göre) düzenlenebilir.
1.  **PO Numarası** alanına yeni bir PO numarası girin.
1. Değişikliği göndermek için **Kaydet** 'e tıklayın.

### <a name="to-update-the-marketplace-purchase-order-number"></a>Market satın alma siparişi numarasını güncelleştirmek için:

1. Azure EA Portalında **Rapor**'a ve ardından **Kullanım Özeti**'ne tıklayın.
1. Sağ üst köşedeki **PO Numaralarını Düzenle**'yi seçin.
1. **Market** radyo düğmesini seçin.
1. Tarih aralıkları açılan menüsünden bir **Fatura Dönemi** seçin. PO numaraları fatura bildiriminden sonra yedi gün içinde veya fatura ödenene kadar (erken olana göre) düzenlenebilir.
1.  **PO Numarası** alanına yeni bir PO numarası girin.
1. Değişikliği göndermek için **Kaydet** 'e tıklayın.

## <a name="cadence-of-azure-ea-billing"></a>Azure EA faturalama temposu

### <a name="billing-intervals"></a>Faturalama Aralıkları

Microsoft her yıl kayıt geçerlilik tarihinde Microsoft Azure hizmetlerinin satın alma taahhüdünü ve taahhüt miktarlarına göre kullanım aşımını borç olarak faturalandırır. Taahhüt ücretleri önceden aylık ücret ve yıllık faturalama temelinde fiyatlandırılır. Her ay fazla kullanım ücretleri hesaplanır ve faturalama döneminizin sonunda borç olarak faturalanır.

Taahhüt satın alma işlemlerinizi nasıl tamamladığınıza bağlı olarak yıllık taahhüdünüz, kayıt yıl dönümü tarihiniz veya bir yıllık Değişiklik Aboneliğinizin geçerlilik tarihi ile uyumlu olacaktır.

Fazla kullanım faturanızı kayıt başlangıç ve kurulum tarihinize göre alacaksınız.

**Başlangıç tarihi, 1 Mayıs 2018 tarihinden önce olan doğrudan kayıtlar**: Doğrudan Kurumsal Azure (EA) Müşterileri, Azure Hizmetleri için Yıllık Faturalama dönemine tabi olur (Market hizmetleri hariç). Faturalama döneminiz, Yıl Dönümü tarihinize göre belirlenir. Yıl dönümü tarihi, anlaşmanızın yürürlüğe gireceği tarihtir. İlk Azure Hizmet Fazla Kullanımı faturanızı almak için Parasal Taahhüt ("MC") eşiğinizi %150 oranında aşmanız gerekir.  Toplam hizmet tüketiminiz, MC eşiğinizi %150 oranında aştığında otomatik olarak Yıl Dönümü tarihinize göre Üç Aylık Faturalama dönemine geçersiniz.  MC eşiğinizi %150 oranında aşmazsanız kayıt, Yıllık Faturalama dönemi olarak kalır ve Fazla Kullanım faturası, Taahhüt yılının sonunda oluşturulur.

**Başlangıç tarihi, 1 Mayıs 2018 tarihinden sonra olan doğrudan kayıtlar**: Müşterinin Azure Tüketimi ve Ücretleri İçin Ayrı Ücretlendirilen Faturaları, Aylık Faturalama dönemini kullanır.  Azure Parasal Taahhüdü kapsamında olmayan ücretler, Fazla Kullanımı ödemesi olarak ödenir.  

**Kayıt tarihi 1 Mayıs 2018 tarihinden önce olan dolaylı kayıtlar**: Dolaylı Kurumsal Azure (EA) Müşterileri, Üç Aylık Faturalama dönemini kullanır.  Kanal İş Ortağı (CP), Müşteriyi doğrudan faturalandıracaktır.  

**Başlangıç tarihi, 1 Mayıs 2018 tarihinden sonra olan dolaylı kayıtlar**: Başlangıç tarihi 1 Mayıs 2018 veya sonrası olan Dolaylı Anlaşmalar için Aylık faturalama yapılacaktır.  

### <a name="increasing-commitment"></a>Taahhüdü Artırma

Taahhüdü istediğiniz zaman artırabilirsiniz. Bu durumda faturalama, o yılın taahhüt döneminde kalan ay sayısı üzerinden yapılır. Örneğin bir yıllık Değişiklik Aboneliği için kaydolur ve taahhüdünüzü altıncı ayda artırırsanız, o dönemin kalan altı aylık bölümü için faturalandırılırsınız. Bu durumda taahhüt miktarlarınız, fazla kullanım ücretlerini belirlemek üzere taahhüt döneminizin son altı ayı için güncelleştirilir.

### <a name="overage"></a>Kapasite Aşımı

Fazla kullanım için faturalama döneminde taahhüdünüzü artan kullanımlar veya rezervasyonlar için faturalandırılırsınız. Fazla kullanım miktarlarının öğelere göre hesaplama ayrıntılarını görüntülemek için lütfen Kullanım Özeti Raporu sayfasını inceleyin veya kanal iş ortağınızla iletişim geçin.

Faturadaki her bir öğe için toplam ücretleri (Genişletilmiş Tutar), ücretleri karşılamak için kullanılan taahhüt miktarını (Taahhüt Kullanımı) ve taahhüdü aşan ücretlerin tutarını (Net Tutar) görürsünüz.  Geçerli vergiler yalnızca taahhüdü artan net tutar üzerinden hesaplanır.

Fazla kullanım faturalama süreci otomatiktir.  Bildirimlerin ve faturaların gönderim tarihi, müşterinin faturalama dönemi bitiş tarihine göre belirlenir.  Fazla kullanım bildirimi genellikle müşterinin faturalama bitiş tarihinden sonraki yedi gün içinde gönderilir ve bu süre içinde müşteriler portala girebilir, ücretleri görüntüleyebilir ve sistem tarafından oluşturulan PO numaralarını güncelleştirebilir (bu güncelleştirme işlemi, fazla kullanım için ödeme yapılmadan önce de gerçekleştirilebilir).  Fazla kullanım faturaları sonraki 7-9 gün içinde gönderilir.

### <a name="azure-marketplace"></a>Azure Market

Tüm Azure ve Azure Market ücretleri iki ayrı fatura yerine tek bir faturada birleştirildiğinden Nisan 2019 faturalama döneminden itibaren geçerli olacak şekilde müşterilere tek bir Azure faturası gönderilecektir. (Bu değişiklik Avustralya, Japonya veya Singapur'daki müşteriler için geçerli olmayacaktır.) Birleştirilmiş faturaya geçiş sürecinde kısmi bir Market faturası alacaksınız. Bu son ayrı faturada, fatura güncelleştirme tarihine kadar olan Market ücretleriniz yer alacaktır. Bu tarihten sonraki Market ücretleri, Azure faturanızda görünecektir. Geçiş döneminden sonra tüm Azure ve Market ücretlerini birleştirilmiş tek bir faturada göreceksiniz.  

### <a name="purchase-order-numbers"></a>Satın Alma Siparişi Numaraları

Satın alma siparişinde varsayılan olarak sistem tarafından oluşturulan bir Satın Alma Siparişi numarası kullanılır. Kullanıcılar, Kuruluş Yöneticisi hesabıyla Enterprise Portal oturumu açtıktan sonra Raporlar bölümünden Satın Alma Siparişi numarasını güncelleştirebilir. Kuruluş Yöneticileri, pencerenin sağ üst köşesindeki PO numarası alanına ait kalem simgesine tıkladıktan sonra PO numarasını düzenleyebilir.

## <a name="adjust-billing-frequency"></a>Faturalama sıklığını ayarlama

Müşterinin faturalama sıklığı yıllık, çeyreklik veya aylık olur. Faturalama dönemi müşteri sözleşmesini imzalarken belirlenir. Aylık faturalama en kısa faturalama aralığıdır.

Doğrudan kayıtlarda yıllık faturalama dönemini üç aylık olarak değiştirmek için kuruluş yöneticisinin onayı gerekir. Dolaylı kayıtlarda iş ortağı yöneticisinin onayı gereklidir. Değişiklik geçerli faturalama çeyreğinin sonunda geçerlilik kazanır.

Yıllık veya çeyreklik faturalama dönemini aylık olarak değiştirmek için sözleşmede bir değişiklik yapılmalıdır.  Mevcut kaydın faturalama döneminde yapılacak her değişiklik için kuruluş yöneticisinin veya sözleşmenizde _Fatura İlgili Kişisi_ olarak belirlenmiş bireyin onayı gerekir. [Azure EA Portalı Desteği](https://support.microsoft.com/supportrequestform/cf791efa-485b-95a3-6fad-3daf9cd4027c)'nde onayınızı gönderebilir ve ardından **Ödeme ve Faturalama** Sorun Kategorisini seçebilirsiniz.  Değişiklik geçerli faturalama çeyreğinin sonunda geçerlilik kazanır.

Düzeltme M503 imzalanmışsa, her sözleşmeyi herhangi bir sıklıktan aylık faturalamaya geçirebilirsiniz. 

## <a name="credits-and-adjustments"></a>Krediler ve düzeltmeler

Kaydınıza uygulanan tüm krediler veya düzeltmeler [https://ea.azure.com](https://ea.azure.com) adresinin **Raporlar** bölümünde görünür.

Kredileri görüntülemek için şu adımları izleyin:

1. **Raporlar** bölümünü seçin.
1. **Kullanım Özeti**'ne tıklayın.
1. Sağ üst köşeden _M_ yerine _C_ görünümüne geçiş yapın.
1. Azure hizmet taahhüdü tablosundaki düzeltme alanını genişletin.
1. Bu satırda kaydınıza uygulanan kredileri ve kısa bir açıklamasını görürsünüz. Örneğin: Hizmet Düzeyi Sözleşmesi Kredisi.

## <a name="request-an-invoice-copy"></a>Fatura kopyası isteme

Faturanızın bir kopyasını istemek için iş ortağınızla iletişim kurun.

## <a name="overage-offset-by-customers"></a>Müşteriler tarafından fazla kullanım denkleştirmesi

Müşterinin parasal taahhütle kullanmak istediği fazla kullanımları varsa aşağıdaki ölçütlere uyulmalıdır:

- Müşterinin tahakkuk etmiş ama ödenmemiş fazla kullanım ücretleri bulunmalı ve bunlar faturalanan hizmetin son tarihini izleyen bir yıl içinde olmalıdır.
- Kullanılabilir parasal taahhüt tutarı, geçmişe ait tüm ödenmemiş Azure faturaları da dahil olmak üzere tahakkuk eden ücretlerin tamamını kapsamalıdır.
- Tamamlanması istenen Faturalama dönemi tamamen kapatılmış olmalıdır. Faturalama her ayın beşinci günü kapatılır.
- Denkleştirilmesi istenen faturalama dönemi tamamen kapatılmış olmalıdır.
- ACD indiriminde gerçek yeni taahhüt eksi önceki tüketim için planlanan fonlar temel alınır. Bu gereksinim yalnızca tahakkuk eden fazla kullanım ücretleri için geçerlidir. Bu yalnızca parasal taahhüt tüketimi olan hizmetlerde geçerlidir, dolayısıyla market ücretlerini bu kapsama alamazsınız. Market ücretleri ayrı faturalanır.
- Müşteri bir fazla kullanım denkleştirmesini tamamlamak isterse destek isteği açabilir. Öte yandan destek isteğini hesap takımı da açabilir. İşlemi tamamlamak için Müşterinin EA Yöneticisinden veya Fatura İlgili Kişisinden e-posta onayı gerekir.

## <a name="view-price-sheet-information"></a>Fiyat listesi bilgilerini görüntüleme

Kuruluş yöneticileri Azure hizmetleri kayıtlarıyla ilişkili fiyat listesini görüntüleyebilir.

Geçerli Fiyat Listesini görüntülemek için:

1. Azure EA portalında **Raporlar**'a ve ardından **Fiyat Listesi**'ne tıklayın.
2. Fiyat listesini görüntüleyin veya **İndir**'e tıklayın.

![Fiyat listesi bilgilerini gösteren örnek](./media/billing-ea-portal-enrollment-invoices/ea-create-view-price-sheet-information.png)

Geçmiş fiyat listesini indirmek için:

1. Azure EA portalında **Raporlar**'a ve ardından **Kullanımı indir**'e tıklayın.
2. Fiyat listesini indirin.

![Eski fiyat listesinin indirileceği yeri gösteren örnek](./media/billing-ea-portal-enrollment-invoices/create-ea-view-price-sheet-download-historical-price-list.png)

Fiyatlandırmada neden tutarsızlık olduğu konusunda sorularınız varsa, bunun bazı nedenleri şunlardır:

Önceki kayıtla yeni kayıt arasında fiyatlandırma değişmiş olabilir. Fiyat değişiklikleri olmasının nedeni, belirli bir kayıt için fiyatlandırma anlaşmasının, sözleşmenin başlangıç tarihinden bitiş tarihine kadar geçerli olmasıdır. Kayıt yeni bir kayda aktarıldığında, yeni sözleşmenin fiyatlandırması uygulanır. Fiyatlandırma müşterinin fiyat listesine göre tanımlanır. Dolayısıyla fiyatlar yeni kayıtta daha yüksek olabilir.

Kaydın süresinin uzatılması durumunda da fiyatlandırma değişir. Fiyatlar kullandıkça öde fiyatlarına göre değişir.

## <a name="request-detailed-usage-information"></a>Ayrıntılı kullanım bilgileri isteme

Kuruluş yöneticileri Azure EA portalında kullanım verilerinin özetini, tüketilen parasal taahhüdü ve ek kullanımla ilişkili ücretleri görüntüleyebilir. Ücretler, tüm hesaplar ve abonelikler genelinde özet düzeyinde gösterilir.

Belirli hesaplardaki ayrıntılı kullanımı görüntülemek için **Raporlar** > **Kullanımı İndir**'e gidip Kullanım Ayrıntıları raporunu indirebilirsiniz. Rapor hiçbir geçerli vergiyi içermez. Kullanımın tahakkuk etmesiyle rapora yansıtılması arasında sekiz saatlik bir gecikme olabilir.

Dolaylı kayıtlarda, maliyetle ilgili bilgileri görebilmeniz için önce iş ortağınızın ek ücret işlevini etkinleştirmesi gerekir.

## <a name="reports"></a>Reports

Kuruluş Yöneticileri, Enterprise Portal'da portalında kullanım verilerinin özetini, tüketilen parasal taahhüdü ve ek kullanımla ilişkili ücretleri görüntüleyebilir. Ücretler, tüm hesaplar ve abonelikler genelinde özet düzeyinde gösterilir.

**EA Raporları**

- Kullanım özeti ve grafikler
- Hizmet kullanım raporu
- Bakiye ve ücret raporu
- Kullanım ayrıntıları raporu
- Market ücretleri raporu
- Fiyat listesi
- Gelişmiş rapor indirme
- CSV raporunu biçimlendirme

**Kullanım özeti raporlarını ve grafiklerini görüntülemek için**

1. Azure EA Portalının sol tarafındaki gezinti alanında **Raporlar**’a tıklayın ve **Kullanım Özeti** sekmesini görüntüleyin.
1. Sol üstteki tarihi aralığı açılan menüsünden istediğiniz taahhüt dönemini seçin.
1. Ek ayrıntıları görüntülemek için grafikte istediğiniz bir dönemi veya ayı seçin.
1. Gerçekleştirilen kullanım, hizmet fazla kullanımı, ayrı olarak faturalandırılan ücretler ve market ücretlerinin dökümünü kapsayan ve aylara göre ayrılmış grafiği görüntüleyin.
1. Seçilen ay için grafiğin altından departmanlara, hesaplara ve aboneliklere göre filtreleyin.
1. Hizmetlere Göre Ücret ve Hiyerarşiye Göre Ücret dökümleri arasında geçiş yapın.
1. Azure hizmetlerini, ayrı olarak faturalandırılan ücretleri ve Azure Market ücretlerini ayrıntılı bir şekilde görüntüleyin.

## <a name="service-usage-report"></a>Hizmet kullanım raporu

Hizmet Kullanım Raporu sayfası, kuruluş yöneticilerinin hizmet kullanım verilerinin özetini görüntülemesine olanak tanır. Tüm hesap ve aboneliklerdeki kullanım özet düzeyinde gösterilir ancak isterseniz raporu hesaplara veya aboneliklere göre filtreleyerek kullanım ayrıntılarını görüntüleyebilirsiniz.

Gerçek kullanım tarihi ile kullanımın bu rapora yansıtıldığı tarih arasında beş güne kadar fark olabileceğini unutmayın.

### <a name="to-view-the-report"></a>Raporu görüntülemek için:

1. Enterprise Portal'da oturum açın.
1. Sol taraftaki gezinti menüsünden **Raporlar**'a tıklayın.
1. **Kullanım Özeti** sekmesine tıklayın.
1. Görüntülemek istediğiniz tarih aralığına tıklayın.
1. Görüntülemek istediğiniz hesapları veya abonelikleri seçin.
1. Farklı dökümleri görüntülemek için Hizmetlere Göre Ücret ve Hiyerarşiye Göre Ücret görünümleri arasında geçiş yapın.
1. Hizmet Adı, Ölçü Birimi, Tüketilen Birimler, Geçerli Ücret ve Genişletilmiş Maliyet gibi ayrıntıları görüntüleyin.

## <a name="download-csv-reports"></a>CSV raporlarını indirme

Kuruluş yöneticileri; Aylık Rapor İndirme sayfasından Bakiye ve Ücret Raporu, Kullanım Ayrıntısı Raporu, Market Ücretleri Raporu ve Fiyat Listesi gibi birçok farklı raporu .csv dosyası olarak indirebilir.

## <a name="to-download-reports"></a>Raporları indirmek için:

1. Azure EA portalında **Rapor**’a tıklayın.
1. Üst şeritten **Kullanımı İndir**'i seçin.
1. İlgili ay raporunun yanındaki **İndir**'i seçin.



## <a name="csv-report-formatting"></a>CSV raporunu biçimlendirme

Azure EA Portal'ın CSV raporlarını Avrupa ülkelerinde görüntüleyen kullanıcılar, virgüller ve noktalarla ilgili biçimlendirme sorunlarıyla karşılaşabilir.

Örneğin şunları görebilirsiniz:

| **ServiceResource** | **ResourceQtyConsumed** | **ResourceRate** | **ExtendedCost** |
| --- | --- | --- | --- |
| Saat | 24 | 0,0535960591133005 | 12,863,054,187,192,100,000,000 |

Şunu görmeniz gerekir:

| ServiceResource | ResourceQtyConsumed | ResourceRate | ExtendedCost |
| --- | --- | --- | --- |
| Saat | 24 | 0,0535960591133005 | 1,2863054187192120000000 |

### <a name="root-cause"></a>Kök neden

Excel, tüm alanları "Genel" metin olarak içeri aktarır ve bunun şu matematik standardında ayrılmış bir sayı olduğunu kabul eder: "1,000.00".  Bu nedenle binlik ayırıcı olarak nokta (.), ondalık ayırıcı olarak da virgül (,) kullanılan bir Avrupa para birimi için "1.000,00" değeri hatalı bir şekilde görüntülenecektir. Bu durum, bölge ve dil ayarınıza göre değişebilir.

### <a name="when-importing-the-csv-use-the-following-steps"></a>CSV'yi içeri aktarırken şu adımları kullanın:

1.    Excel'i açın ve Dosya > Aç yolunu izleyin.
1.    Metin İçeri Aktarma Sihirbazı görüntülenir.
1.    Özgün Veri Türü altında _sınırlandırılmış_ öğesini seçin.  Varsayılan değer _Sabit Genişlik_ olarak belirlenmiştir.
1.    **İleri**'ye tıklayın.
1.    Sınırlayıcılar bölümünde Virgül onay kutusunu seçin. Varsayılan değer "Sekme" olarak belirlenmiştir (işaretini kaldırın).
1.    **İleri**'ye tıklayın.
1.    "ResourceRate" ve "ExtendedCost" sütunlarına kaydırın.
1.    "ResourceRate" sütununu seçin (siyah renkte vurgulanır).
9.    Sütun Veri Biçimi bölümünde "Genel" yerine "Metin" girişini seçin.  Sütun başlığının "Genel" yerine "Metin" olarak değiştiğini göreceksiniz.
10. 8 ve 9. adımları "Extended Cost" sütunu için tekrarlayın. **Son**’u seçin.

Excel'i \*.csv dosyalarını otomatik olarak açacak şekilde ilişkilendirdiyseniz Excel'deki "Aç" işlevini kullanmanız gerekir. Excel'i açıp Dosya > Aç yolunu izleyin.

## <a name="balance-and-charge-report"></a>Bakiye ve ücret raporu

Bakiye ve Ücret Raporu bakiyelere, yeni satın alımlara, Azure Market hizmeti ücretlerine, ayarlamalara ve fazla kullanım ücretlerine ilişkin bilgilerin aylık bir özetini sunar. Azure Hizmet Taahhüdü özet tablosundaki tüm satırlar, tüm aylarda sabit kalır ve tüm satın alma ve düzeltme bilgileri Yeni Satın Alma Ayrıntıları ve Düzeltme Ayrıntıları bölümlerinde görüntülenir.

### <a name="download-the-balance-and-charge-report"></a>Bakiye ve ücret raporunu indirme

1. Azure EA Portal'da kuruluş yöneticisi olarak oturum açın.
1. Sol taraftaki gezinti menüsünden **Raporlar**'a tıklayın.
1. **Rapor İndirme** sekmesine tıklayın.
1. _Bakiye ve Ücret_ sütununun altından uygun ayı seçin ve tıklayarak raporu indirin.

## <a name="usage-detail-report"></a>Kullanım ayrıntıları raporu

Kullanım Ayrıntısı Raporu ölçüm adları, ölçüm türleri ve tüketilen miktarlar hakkında bilgiler dahil olmak üzere bir kayıt tarafından tüketilen hizmetlerin ve miktarların aylık özetini sunar.

### <a name="download-the-usage-detail-report"></a>Kullanım ayrıntısı raporunu indirme

1. Azure EA Portal'da kuruluş yöneticisi olarak oturum açın.
1. Sol taraftaki gezinti menüsünden **Raporlar**'a tıklayın.
1. **Kullanımı İndir** sekmesine tıklayın.
1. _Kullanım Ayrıntısı_ sütununun altından uygun ayı seçin ve tıklayarak raporu indirin.

## <a name="marketplace-charges-in-azure-ea-portal-reports"></a>Azure EA Portal raporlarındaki Market ücretleri

Market ücretleri hakkında daha fazla bilgi için [buraya](https://azure.microsoft.com/marketplace/faq/) bakın.

İki tür market ücreti vardır:

- **Kullanıma dayalı:** Ürünlerin kullanımı, işlem birimi üzerinden ölçülür.  Örneğin sanal makineler saat, Bing API aramaları ise arama sayısı üzerinden ücretlendirilir.
- **Aylık Ücret:** Kullanıma/erişime göre aylık olarak faturalandırılır.

Enterprise Portal'daki farklı ücretleri görüntülemek için:

1. **Kullanım Özeti Raporu:** Kullanıma dayalı **ve** aylık ücret türündeki market ücretlerini gösterir.
1. **Market Ücretleri Raporu:** **Yalnızca** kullanıma dayalı market ücretlerini gösterir.  Tek seferlik ücretler gösterilmez.

Azure Market, MPSA kayıtlarıyla kullanılamaz.

## <a name="advanced-report-download"></a>Gelişmiş rapor indirme

Belirli tarih aralıklarına veya hesaplara göre rapor oluşturmak için gelişmiş rapor indirme işlevini kullanabilirsiniz. Daha geniş kayıt kümelerine yer verebilme amacıyla çıkış dosyasının biçimi 30 Ağustos 2016 tarihinden itibaren .xlsx yerine .csv olarak değiştirilmiştir.

1. **Gelişmiş Rapor İndirme**'yi seçin.
1. **Uygun Tarih Aralığı**'nı seçin.
1. **Uygun Hesaplar**'ı seçin.
1. **Kullanım Verilerini İste**'yi seçin.
1. Rapor durumu "İndir" olana kadar **Yenile** düğmesini seçin.
1. Raporu indirin.

## <a name="reporting-for-non-enterprise-administrators"></a>Kuruluş yöneticileri dışındaki kullanıcılar için raporlama

Kuruluş Yöneticileri, bir kaydın Bölüm Yöneticileri (DA) ve Hesap Sahipleri (AO) için maliyetleri görüntüleme erişimi sunabilir. Bu işlev etkinleştirildikten sonra hesap sahipleri kendi hesaplarına ve aboneliklerine ait .csv raporlarını indirebilir ve bu bilgileri Enterprise Portal'ın raporlama bölümünde görsel olarak görüntüleyebilir.

### <a name="to-enable-access"></a>Erişimi etkinleştirmek için:

 1. Kuruluş yöneticisi olarak oturum açın.
 1. Sol gezinti panelinde **Yönet**’e tıklayın.
 1. **Kayıt** sekmesine tıklayın.
 1. Kayıt Ayrıntıları bölümünde şu girişin yanındaki kalem simgesini seçin:
    - DA Ücretleri Görüntüle
    - AO Ücretleri Görüntüle
 1. **Etkin**'i seçin.
 1. **Kaydet**’e tıklayın.

### <a name="to-view-reports"></a>Raporları görüntülemek için:

1. Azure EA Portal'da bölüm yöneticisi veya hesap sahibi olarak oturum açın.
1. Sol taraftaki gezinti menüsünden **Raporlar**'a tıklayın.
1. Hesap ve abonelik bilgilerini görsel olarak görüntülemek için **Kullanım Özeti** sekmesine tıklayın.
1. .csv biçimindeki raporları görüntülemek için **Kullanımı İndir**'e tıklayın.

Bölüm yöneticileri ve hesap sahipleri, ücretleri _Gelişmiş Rapor İndirme_ işlevini kullanarak görüntüleyemez. Ücretler $0 olarak görünür.

AO Ücretleri Görüntüle izni hesap sahiplerini ve ilgili aboneliklerde gerekli izinlere sahip olan tüm kullanıcıları kapsar. Dolaylı müşteriyseniz ücret özelliklerinin kanal iş ortağınız tarafından etkinleştirilmesi gerekir.

## <a name="move-usage-data-to-another-enrollment"></a>Kullanım verilerini başka bir kayda taşıma

Kullanım verileri yalnızca bir aktarım geriye dönük tarihlendiğinde taşınır. Kullanım verilerini bir kayıttan diğerine taşımak için iki seçenek vardır:

- Bir kayıttan başka bir kayda hesap aktarımları
- Bir kayıttan başka bir kayda kayıt aktarımı

Her iki seçenekte de yardım için EA Destek Takımına bir [destek isteği](https://support.microsoft.com/supportrequestform/cf791efa-485b-95a3-6fad-3daf9cd4027c) göndermeniz gerekir. 

## <a name="azure-ea-pricing-overview"></a>Azure EA fiyatlandırmasına genel bakış

Bu belge, kullanımın nasıl hesaplandığına ilişkin ayrıntılar sunar ve hesaplamaların daha karmaşık olduğu Kurumsal programlardaki çeşitli Azure hizmetlerinin fiyatlandırmasıyla ilgili sık sorulan soruların çoğunu yanıtlar.

### <a name="price-protection"></a>Fiyat koruması

Müşteriler ve kanal iş ortakları (dolaylı kanallarımız için), hizmetleri Müşteri Fiyat Listesi (CPS) ile belirtilen veya Azure hizmetini satın aldıkları tarihte geçerli olan veya daha düşük fiyatlar üzerinden alma garantisine sahiptir. Bu fiyat, Taban fiyat olarak adlandırılır. Satın alma tarihinden sonra sunulan hizmetler için hizmet kullanıma ilk sunulduğunda uygun düzeyde indirim uygulanan fiyattır. Fiyat koruması, taahhüt süresi boyunca geçerlidir ve bu süre, Kurumsal Program'a göre bir ile üç yıl arasında olabilir.

### <a name="price-changes"></a>Fiyat değişiklikleri

Microsoft, kayıt dönemi içinde belirli Azure hizmetlerinin geçerli Kurumsal Program fiyatını düşürebilir.  Düşük fiyatlar, geçerli olduğu süre boyunca mevcut müşterilere de yansıtılır.  Bu ücretlerin ilerleyen dönemlerde artırılması durumunda bir hizmetin kayıt fiyatı, yukarıda belirtildiği şekilde müşterinin fiyat koruması üst sınırını aşmaz ancak daha önceki düşük fiyata kıyasla bir artış yapılabilir.  Microsoft, her iki durumda da kayıtla ilişkilendirilmiş olan kuruluş ve iş ortağı yöneticilerine e-posta yoluyla yapılacak fiyat değişikliklerini ileterek müşterileri ve dolaylı kanal iş ortaklarını bilgilendirecektir.

### <a name="current-effective-pricing"></a>Geçerli etkin fiyatlandırma

Müşteri ve kanal iş ortakları, [Azure Enterprise Portal](https://ea.azure.com/)'da oturum açıp kayıtla ilgili fiyat listesi sayfasına giderek geçerli fiyatlandırma ayrıntılarını görüntüleyebilir.  Azure'ı kanal iş ortaklarımızın biri aracılığıyla satın aldıysanız ve kaydınızla ilgili fiyatlandırma ayrıntılarını görüntülenme seçeneği etkinleştirilmediyse fiyatlandırma güncelleştirmelerini kanal iş ortağınızdan almanız gerekir.

### <a name="introduction-of-new-azure-services"></a>Yeni Azure hizmetlerinin kullanıma sunulması

Azure'ı sürekli geliştiriyor ve belirli aralıklarla mevcut hizmetlerden farklı fiyatlara sahip olan yeni hizmetler ekliyoruz.  Bazı önizleme hizmetleri otomatik olarak kullanıma sunulurken diğer hizmetler için [Azure Hesap Portalı](https://account.windowsazure.com/PreviewFeatures)'ndan işlem yapılması gerekir. Ayrıca hizmetler Önizleme aşamasından Genel Kullanım aşamasına geçerken tam performans ve güvenilirlik SLA'larının uygulanması nedeniyle fiyatların artabileceğini unutmayın. Son olarak bazı hizmetler Promosyon fiyatlandırmasıyla kullanıma sunulduktan sonra ilerleyen dönemlerde fiyat artışı yaşanabilir. Önizleme veya Promosyon fiyatlandırmasından Genel Kullanım aşamasına geçiş sırasında yapılan fiyat artışları, normal Taban fiyatı koruması kapsamında değildir ve sonraki dönemlerde bu hizmetlerin kullanımı için geçerli olacaktır. Bu hizmetlerle ilgili ücretlerden kaçınmak isteyen müşteriler, yeni hizmetleri kullanmamayı tercih edebilir.

### <a name="introduction-of-regional-pricing"></a>Bölgesel fiyatlandırmanın kullanıma sunulması

Kullanıma sunulan yeni hizmetler olduğu gibi bölgesel destek arttıkça tek bir Küresel yapıdan Bölgesel modele doğru geçiş yapan hizmetler de mevcuttur. Bir hizmet belirli bir bölgeye yayılmaya başladığında fiyat koruması, kayıt için geçerli olan önceki Küresel fiyat dikkate alınarak yeni bölgeler için de geçerli olur. Ancak ilerleyen zamanlarda aynı hizmet için eklenen diğer bölgeler, yeni hizmetler olarak kabul edilir ve taban fiyat korumasından bağımsız olarak ayrı fiyatlara sahip olur.

### <a name="enterprise-msdn-devtest"></a>Kurumsal MSDN Geliştirme ve Test

Kuruluş Yöneticileri, Hesap Sahiplerinin EA MSDN Geliştirme ve Test teklifini temel alan abonelikler oluşturmasına olanak sağlayabilir. Bu işlevin doğru şekilde çalışması için Hesap Sahibinin arka plandaki MSDN aboneleri için EA MSDN Geliştirme ve Test aboneliklerini ayarlaması gerekir. Bu sayede MSDN aboneleri, geliştirme ve test iş yüklerini Azure'da özel geliştirme ve test fiyatlarıyla çalıştırabilir. Daha fazla bilgi için bkz. [EA MSDN Geliştirme ve Test](https://azure.microsoft.com/offers/ms-azr-0148p/).

### <a name="enterprise-program-usage-calculation-guidelines"></a>Kurumsal program kullanımı hesaplama yönergeleri

Hizmetlerle ilgili temel genel fiyatlandırma bilgileri, ölçü birimleri, SSS ve kullanım raporlama yönergeleri için bkz. [Azure Hizmetleri](https://azure.microsoft.com/services/) ve [Azure Fiyatlandırması](https://azure.microsoft.com/pricing/). Ayrıca hizmet kullanımı hesaplanırken aşağıdaki Kurumsal Program yönergeleri kullanılmalıdır.

### <a name="enterprise-program-units-of-measure"></a>Kurumsal program ölçü birimleri

Kurumsal Programların ölçü birimleri genellikle Microsoft Çevrimiçi Abonelik Sözleşmesi programı (MOSA) gibi programlarda görünenden farklıdır. Başka bir deyişle birden fazla hizmetteki ölçü birimi toplanarak normalleştirilmiş fiyatlandırma elde edilir. Enterprise Portal'ın Kullanım Özeti görünümünde gösterilen ölçü birimi her zaman Enterprise ölçü birimidir. Her hizmetin ölçü biriminin ve dönüşümlerin yer aldığı listeye [Hizmet Kolay Adları](https://azurepricing.blob.core.windows.net/supplemental/Friendly_Service_Names.xlsx) sayfasından ulaşabilirsiniz.

### <a name="rounding-rules"></a>Yuvarlama kuralları

Enterprise Portal içinde gerçekleştirilen yuvarlama işlemlerinde IEEE standardı olan Bankacı Yuvarlaması veya Gauss Yuvarlaması mantığı kullanılır. Bu yaklaşım, yarım basamak değerlerini bir sonraki çift basamağa yuvarlar. Diğer taraftan geleneksel Yarımı Yukarı Yuvarlama işlevleri yarım basamakları her zaman bir sonraki en yüksek basamağa yuvarlar. Bu yöntem, standart Excel mantığıyla karşılaştırıldığında grup genelinde daha doğru bir toplam değeri sunar.

Kalan ilk basamak 5 olduğunda ve sonrasında basamak olmadığında veya sonraki basamaklar sıfır olduğunda önceki basamak çift yapılır (sonraki en yakın çift basamağa yuvarlanır). Örneğin 2,315 ve 2,325 sayıları en yakın 100'lük değere yuvarlandığında 2,32 olur.

Enterprise Portal'daki yuvarlama ve dönüştürme kurallarını modellemek için Excel'i kullanmak istediğinizde aşağıda gösterilen MROUND formüllerini başvuru olarak kullanabilirsiniz.

| Senaryo | Bankacı Mantığı Formülü |
| --- | --- |
| Yuvarlama kullanımı | =MROUND({_kaynak_}, 0,0002) |
| Yuvarlama Fiyatlandırması (2 ondalık basamak) | =MROUND({_kaynak_}, 0,02) |
| Yuvarlama Fiyatlandırması (0 ondalık basamak) | =MROUND({_kaynak_}, 2) |

**Tablo**  **2**  **- Bulut Hizmeti ve Sanal Makine Saati Dönüştürme İşlevi**

### <a name="conversion-between-download-usage-file-and-usage-summary-portal-view"></a>İndirilen Kullanım Dosyası ile Kullanım Özeti Portalı Görünümü arasında geçiş yapma

İndirilen kullanım verileri raporunda görebileceğiniz gibi ham kaynak kullanım verilerinde en fazla altı ondalık basamak bulunur. Ancak Azure Enterprise Portal, kullanımı taahhüt birimleri için dört ondalık basamağa yuvarlar, fazla kullanım birimlerinde de tüm ondalık basamakları siler. Ham Kullanım verileri, Enterprise ölçü birimine dönüştürülmeden önce dört basamağa yuvarlanır ve elde edilen Enterprise Birimi yeniden dört basamağa yuvarlanır. Dönüştürme öncesindeki tüketilen gerçek saat sayısı yalnızca indirilen kullanım raporunda gösterilir, kullanıcı arabiriminde gösterilmez.

Örneğin gerçek SQL Server kullanım saatinin İndirilen Kullanım Raporunda 694,533404 olduğunu düşünelim. Bu birimler önce 6,94533404 birim 100 İşlem Saatine dönüştürülür ve ardından 6,9453 şeklinde yuvarlanır ve Enterprise Portal'da bu şekilde görüntülenir.

Bu birimler sonrasında Taahhüt Birimi Fiyatı ile çarpılır ve sonuç iki ondalık basamağa düşürülerek genişletilmiş faturalama tutarı belirlenir. Japon Yeni (JPY) ve Kore Wonu (KRW) için genişletilmiş tutardaki tüm ondalık basamaklar silinir.

Aynı örnekte fazla kullanım için faturalandırılabilir birimler altı basamak olacak şekilde kısaltıldıktan sonra Fazla Kullanım Fiyatı ile çarpılarak genişletilmiş fatura tutarı belirlenir. Yönetilen Hizmet Sağlayıcısı (MSP) faturalandırma sürecinde MSP olarak işaretlenmiş bir Bölüm ile ilgili olan tüm kullanımlar, fazla kullanım raporunda olduğu gibi EA ölçü birimine dönüştürüldükten sonra sıfır ondalık basamak olacak şekilde kısaltılır. Sonuç olarak MSP'nin parasal taahhüt bakiyesinde veya fazla kullanımda olma durumuna göre bu kullanımın toplamı, kullanıcı arabiriminde belirtilen tüm kullanımın toplamından düşük olabilir.

### <a name="graduated-pricing"></a>Kademeli fiyatlandırma

Kurumsal Program fiyatlandırması şu an için kademeli fiyatlandırma özelliğine (kullanım arttıkça birim fiyatın azaldığı fiyatlandırma modeli) sahip değildir. Kademeli fiyatlandırmanın olduğu bir MOSA programından Kurumsal Programa geçiş yapıldığında fiyatlandırma ilgili hizmetin temel katmanına göre belirlenir ve varsa Kurumsal Program indirimleri de uygulanır.

### <a name="partial-hour-billing"></a>Bir saatten daha kısa süreler için faturalama

Tüm kullanımlar, tam saatlik artışlar yerine dakikaların kısmi saat cinsine dönüştürülmesiyle faturalandırılır.  Bunun için saatlik olarak belirtilen Enterprise ücretleri, bir saatten daha kısa süreler dahil olmak üzere toplam saat sayısıyla çarpılır.

### <a name="average-daily-consumption"></a>Günlük ortalama tüketim

Aylık olarak fiyatlandırılan bir hizmetin kullanımının günlük olarak bildirildiği durumlarda bu kullanım günlük olarak hesaplanır, 31'e bölünür ve ilgili faturalama ayındaki gün sayısına göre toplanır. Bu durumda herhangi bir ay için beklenen ücretler yüksek olmaz ancak 31 günden kısa aylar için biraz daha düşük olur.

### <a name="compute-hours-conversion"></a>İşlem saati dönüştürme

Daha önce A0, A2, A3 ve A4 Standart ve Temel Sanal Makineler ve Bulut Hizmetleri için tüm kullanımlar, A1 Sanal Makineleri ölçüm dakikalarının kesiri (A0 için) veya katları şeklinde (A2, A3 ve A4 için) gösteriliyordu. Bu hesaplama müşterilerimiz için kafa karışıklığına neden olduğundan ayrılmış A0, A2, A3 ve A4 ölçümlerine dakika başına kullanım atanacak şekilde bir değişiklik yaptık.

Yeni ölçüm, 27-28 Ocak 2016 sonrasında geçerli olacaktır. Bu geçiş döneminde dağıtımınıza ait .csv raporunda iki satır göreceksiniz: Bunlardan biri A1 ölçümüne göre hesaplanan kullanım, diğeri de dağıtımınızın boyutuna göre yeni ayrılmış ölçüme göre hesaplanan kullanımdır.

| **Dağıtım boyutu** | **26 Ocak 2016’ya kadar A1’in katları olarak gösterilen kullanım** | **27 Ocak 2016’dan itibaren ayrılmış ölçüm olarak gösterilen kullanım** |
| --- | --- | --- |
| A0 | 0,25 A1 saati | 1 A0 saati |
| A2 | 2 A1 saati | 1 A2 saati |
| A3 | 4 A1 saati | 1 A3 saati |
| A4 | 8 A1 saati | 1 A4 saati |

### <a name="regions"></a>Bölgeler

Fiyatın alana ve bölgeye göre değiştiği hizmetler için geçerli coğrafi bölge ve bölge haritası aşağıdaki tabloda gösterilmiştir:

| Coğrafi Bölge | Veri Aktarım Bölgeleri | CDN Bölgeleri |
| --- | --- | --- |
| Bölge 1 | Kuzey Avrupa <br> Batı Avrupa <br> ABD Batı <br> ABD Doğu <br> ABD Orta Kuzey <br> ABD Orta Güney <br> ABD Doğu 2 <br> ABD Orta | Kuzey Amerika <br> Avrupa |
| Bölge 2 | Asya Pasifik Doğu <br> Asya Pasifik Güneydoğu <br> Japonya Doğu <br> Japonya Batı <br> Avustralya Doğu <br> Avustralya Güneydoğu | Asya Pasifik <br> Japonya <br> Latin Amerika <br> Orta Doğu/Afrika <br> Avustralya Doğu <br> Avustralya Güneydoğu |
| Bölge 3 | Güney Brezilya |   |

**Tablo**  **4**  **- Veri Aktarım Bölgeleri**

Aynı veri merkezinde barındırılan hizmetler (O365 ve Azure gibi) arasındaki veri çıkışından ücret alınmaz.

### <a name="monetary-commitment-and-unbilled-usage"></a>Parasal taahhüt ve faturalanmamış kullanım

Azure parasal taahhüdü Azure hizmetleri için önceden ödenmiş tutardır. Hizmetler kullanıldıkça parasal taahhüt tüketilir. Parasal taahhüdü birinci taraf Azure hizmetleri kullanır. Öte yandan ayrı faturalanan ücretler ve market hizmetleri için geçerli olan özel durumlar vardır.

### <a name="charges-billed-separately"></a>Ayrı olarak faturalandırılan ücretler

Üçüncü taraf kaynaklar tarafından sunulan bazı ürün ve hizmetler, Azure parasal taahhüdünü kullanmaz. Bu öğeler bunun yerine standart faturalama döneminin fazla kullanım faturasında ayrı olarak faturalanır.

Tüm Azure ve Market ücretlerini, kaydın faturalama dönemiyle eşleşen tek bir fatura olacak şekilde birleştirdik. (Bu durum Avustralya, Japonya veya Singapur'daki müşterilere uygulanmayacaktır.)

Birleştirilmiş faturada ilk olarak Azure kullanımı, ardından da Market ücretleri gösterilecektir. Avustralya, Japonya veya Singapur'daki müşteriler, Market ücretlerini ayrı bir fatura olarak görmeye devam edecektir.

Standart faturalama döneminin sonunda fazla kullanım olmaması durumunda ayrı olarak yansıtılan ücretler ayrıca faturalanacaktır. (Avustralya, Japonya ve Singapur'daki müşteriler için geçerlidir.)

**Ayrı faturalandırılan hizmetler şunlardır:**

- Canonical
- Citrix XenApp Essentials
- Citrix XenDesktop Kayıtlı Kullanıcı
- Openlogic
- Uzaktan Erişim Hakları XenApp Essentials Kayıtlı Kullanıcı
- Ubuntu Advantage
- Visual Studio Enterprise (Aylık)
- Visual Studio Enterprise (Yıllık)
- Visual Studio Professional (Aylık)
- Visual Studio Professional (Yıllık)

## <a name="azure-marketplace-for-ea-customers"></a>EA müşterileri için Azure Market

Doğrudan müşteriler, Market ücretlerini Azure EA Portal'da görüntüleyebilir. Market'ten yapılan satın alma ve tüketim işlemleri, parasal taahhüdün dışında faturalanır ve üç aylık/aylık borçlar olarak yazılır.

Dolaylı müşteriler, Azure Market aboneliklerini Azure EA Portal'ın "Abonelikleri Yönet" sayfasında bulabilir ancak fiyatlar gizli olacaktır. Müşteriler, Market fiyatları için LSP ile iletişime geçmelidir.

Yeni aylık veya yıllık yinelenen Market satın alma işlemleriyle ilgili ücretlerin tamamı, Market öğelerinin satın alındığı dönemde faturalanacaktır. Bu öğeler bir sonraki dönemde ilk satın alma işlemiyle aynı günde otomatik olarak yenilenecektir.

Bu durum, mevcut yinelenen Market ücretlerini etkilemez. Aylık yinelenen ücretler her takvim ayının ilk gününde yenilenmeye devam edecek, yıllık ücretler de satın alma tarihinin yıl dönümünde yenilenecektir.

Azure Market’teki bazı üçüncü taraf satıcı hizmetleri artık Kurumsal Anlaşma (EA) parasal taahhüt bakiyenizi kullanacaktır. Önceden bu hizmetler, EA parasal taahhüdü dışında faturalandırılıyor ve faturası ayrı kesiliyordu. Market’teki bu hizmetler için EA parasal taahhüdü, müşterinin satın alma ve ödeme yönetiminin kolaylaştırılmasına yardımcı olur. Parasal taahhüdü kullanmaya başlayan hizmetlerin tam listesi için lütfen [Azure web sitesini](https://azure.microsoft.com/updates/azure-marketplace-third-party-reseller-services-now-use-azure-monetary-commitment/?WT.mc_id=azurebg_email_Trans_33771_1695_Release_Direct_Tier2_March14) inceleyin.

### <a name="partners"></a>İş Ortakları

LSP'ler, Azure EA Portal'daki fiyat listesine gidip sağ üst köşedeki **Market Fiyat listesi** bağlantısına tıklayarak belirli bir markete özgü fiyat listesini indirebilir. Market fiyat listesinde kullanılabilir durumdaki tüm hizmetler ve fiyatları yer alır.

**Fiyat listesini indirmek için lütfen şu adımları izleyin:**

1. Raporlar > Fiyat Listesi'ne gidin.
1. Sağ üst köşede, adınızın altında yer alan Azure market fiyat listesi bağlantısını bulun.
1. Bağlantıya sağ tıklayıp **Hedefi Farklı Kaydet**'i seçin.
1. Kaydet penceresinde belgenin adını _AzureMarketplacePricelist.zip_ olarak değiştirin. Bunu yaptığınızda dosya xlsx yerine bir zip dosyasına dönüşür.
1. İndirme işlemi tamamlandıktan sonra ülkeye özgü fiyat listelerinin bulunduğu bir zip dosyası elde edersiniz.
1. LSP'ler ülkeye özgü fiyatlandırma için ilgili ülke dosyasına başvurmalıdır. LSP'ler, markete yeni eklenen ve kaldırılan SKU'ları görmek için "Bildirimler" sekmesini kullanmalıdır.
1. Sık olmasa da belirli aralıklarla yaşanan fiyat değişiklikleri LSP'lere iletilecek, fiyat artışları ve döviz kuru değişiklikleri ise 30 gün önceden e-posta ile bildirilecektir.
1. LSP'lere kayıt, ISV ve üç aylık dönem başına bir fatura gönderilir.

### <a name="enabling-marketplace-purchases"></a>Marketten satın alma işlemlerini etkinleştirme

Kuruluş yöneticileri, belirli bir kayıt altındaki tüm Azure abonelikleri için market satın alma işlemlerini "devre dışı bırakabilir" veya "etkinleştirebilir". Kuruluş yöneticilerinin satın alma işlemlerini devre dışı bırakması ve önceden market aboneliği satın almış olan Azure aboneliklerinin mevcut olması durumunda ilgili market abonelikleri iptal edilmez ve bu ayardan etkilenmez.

Müşteriler, doğrudan Azure aboneliklerini Azure EA Portal kayıtlarıyla ilişkilendirerek EA aboneliğine dönüştürebilir ancak bu işlem sonucunda alt market abonelikleri otomatik olarak dönüştürülmez.

**Marketten satın alma işlemlerini etkinleştirmek için:**

1. Azure EA Portal'da kuruluş yöneticisi olarak oturum açın.
1. _Yönet_'e gidin.
1. _Kayıt Ayrıntıları_'nın altında _Azure Market_ satırının yanındaki kalem simgesine tıklayın.
1. _Etkin/Devre Dışı_ durumunu veya Ücretsiz _Yalnızca KLG SKU'ları\*_ seçeneğini belirleyin.
1. **Kaydet**’e tıklayın.

### <a name="marketplace-charges-in-azure-ea-portal-reports"></a>Azure EA Portal raporlarındaki Market ücretleri

Market ücretleri hakkında daha fazla bilgi için [buraya](https://azure.microsoft.com/marketplace/faq/) bakın.

İki tür market ücreti vardır:

- **Kullanıma dayalı:** Ürünlerin kullanımı, işlem birimi üzerinden ölçülür.  Örneğin sanal makineler saat, Bing API aramaları ise arama sayısı üzerinden ücretlendirilir.
- **Kullanıma dayalı olmayan:** Kullanımdan bağımsız olan tek seferlik veya yinelenen aylık ücretlerdir.

Hem kullanıma dayalı hem de kullanıma dayalı olmayan ücretler, market ücret raporuna yansıtılır.

Azure Market'in MPSA kayıtlarıyla kullanılamayacağını lütfen unutmayın.

\*KLG (kendi lisansını getir) ve Yalnızca Ücretsiz seçeneği, Azure Market SKU satın alma ve edinme işlemlerini KLG ve Ücretsiz SKU'lar ile sınırlar.

### <a name="services-billed-hourly-for-ea"></a>EA için saatlik olarak faturalanan hizmetler

Uygulama Teslim Ağı ve Web Uygulaması Güvenlik Duvarı, EA için saatlik, MOSP için ise aylık ücret üzerinden faturalanır.

### <a name="remote-app"></a>Remote App

EA müşterileri Remote App için EA fiyat düzeyine göre ödeme yapar ve başka ücret alınmaz. Standart fiyat modeli ilk 40 saati, sınırsız fiyat modeli ise ilk 80 saati kapsar. Remote App, 80 saati aşan kullanımları iletmez.

## <a name="azure-marketplace-faq"></a>Azure Market Hakkında SSS

Bu SSS belgesinde Azure parasal taahhüdünün Azure Market'te yayımlanan bazı üçüncü taraf hizmetler için geçerlilik durumuyla ilgili güncelleştirmeler yer almaktadır.

### <a name="what-are-we-changing-with-respect-to-marketplace-services-and-azure-monetary-commitment"></a>Market hizmetleri ve Azure parasal taahhüdü ile ilgili ne gibi değişiklikler yapıyoruz?

Müşteriler, Azure Ayrılmış VM Örnekleri (RI) dışında Azure Market'ten satın aldıkları tüm hizmetler için ayrı bir fatura alıyor. Azure parasal taahhüdünün kapsamını Azure Market'te yayımlanmış olan ve müşterilerimiz tarafından sıklıkla satın alınan bazı üçüncü taraf hizmetleri kapsayacak şekilde genişletiyoruz.

### <a name="why-are-we-making-this-change"></a>Bu değişikliği neden yapıyoruz?

Müşteriler sürekli olarak Azure parasal taahhüdü ile yaptıkları peşin ödemeyi kullanabilecekleri farklı yerler arıyor.  Parasal taahhüdü bu hizmetleri kapsayacak şekilde genişleterek çok istenen Azure Market müşterilerimizin büyük bir bölümünü etkileyecek olan bir değişikliği hayata geçiriyoruz.

### <a name="what-is-the-customer-benefit"></a>Bu durumun müşteriler açısından avantajları nedir?

Müşteriler, daha basit bir faturalama deneyimine ve Azure parasal taahhütlerini harcama imkanına sahip oluyor.  Bu avantajı ön ödemeli parasal taahhüde ve parasal taahhüdü kullanarak ayrılmış örneklere eklemek, Azure parasal taahhüdünün değerini artırıyor.

### <a name="what-services-will-deduct-from-azure-monetary-commitment-and-how-will-my-customer-know"></a>Hangi hizmetler Azure parasal taahhüdünden düşecek ve müşterim bunu nasıl anlayacak?

Azure Market satın alma deneyimi sırasında parasal taahhüt kullanacak olan tüm hizmetleri bir uyarı ile belirteceğiz. Şu anda desteklenen yayımcılar arasında Red Hat, SUSE, Autodesk ve Oracle tarafından yayımlanan belirli hizmetler bulunuyor. Benzer adlandırma kuralına sahip ancak başka üreticiler tarafından yayımlanmış olan ve yukarıda belirtilmeyen hizmetler, parasal taahhütten düşmeyecektir. Hizmetlerin tam listesini bu SSS sayfasının sonunda bulabilirsiniz.

### <a name="what-if-my-customer-runs-out-of-monetary-commitment"></a>Müşterimin parasal taahhüdü biterse ne olacak?

Parasal taahhüdünü bitirmiş ve fazla kullanıma geçmiş olan müşteriler için bu hizmetlerle ilgili ücretler, diğer tüketilen hizmetlerle birlikte bir sonraki fazla kullanım faturasına yansıtılacaktır.  Bu ücretler önceden diğer Azure Market teklifleriyle birlikte kendi faturalarına yansıtılıyordu.

### <a name="why-are-we-not-enabling-azure-monetary-commitment-for-all-marketplace-purchases"></a>Azure parasal taahhüdü neden tüm market satın alma işlemleri için etkinleştirilmedi?

Azure parasal taahhüdü ile ilgili en iyi müşteri deneyimi sunmak için düzenli güncelleştirmeler yapıyoruz. Bu değişiklik, çok sayıda müşteriyi ve Azure Market harcamalarının önemli bir miktarını etkileyecek. İleride farklı hizmetler de eklenebilir.

### <a name="how-does-this-impact-indirect-enrollment-and-partners"></a>Bu durum dolaylı kayıtları ve iş ortaklarını nasıl etkiliyor?

Dolaylı kayıt müşterileri veya iş ortakları bu durumdan etkilenmeyecektir. Bu hizmetler, diğer tüketim hizmetleriyle aynı iş ortağı kar payı özelliklerine sahiptir. Tek değişiklik, yer aldıkları fatura ve Parasal Taahhüt ile tahsil edilecek ücretlerdir.

### <a name="list-of-services-that-will-deduct-from-azure-monetary-commitment"></a>Azure parasal taahhüdünden düşecek olan hizmetlerin listesi

Belirli Azure Market teklifleri, parasal taahhüt fonlarını kullanabilir. Bu programa katılan ürünlerin tam listesi için [Azure parasal taahhüdü](https://azure.microsoft.com/updates/azure-marketplace-third-party-reseller-services-now-use-azure-monetary-commitment) sayfasına bakın.

## <a name="additional-information"></a>Ek bilgiler

Ayrıntılı bilgi için lütfen bu ek bilgi kaynaklarını inceleyin. Bu dosyalar her ayın 6. ve 20. gününde olmak üzere iki kez güncelleştirilir. Her bir dosyanın ayrıntıları aşağıdaki gibidir:

| Ek Başlığı | Açıklama | URL Adlandırma Kuralı |
| --- | --- | --- |
| [**Hizmet Kolay Adları**](https://azurepricing.blob.core.windows.net/supplemental/Friendly_Service_Names.xlsx) | Tüm etkin hizmetlere ait hizmet kategorisi, hizmet kolay adı, taahhüt adı ve parça numarası, tüketim adı ve parça numarası, ölçü birimleri ve raporlardaki kullanım ile Enterprise Portal'da görüntülenen kullanım arasındaki dönüştürme faktörlerinin bir listesini sunar. | Hizmet\_Kolay\_Adları.xlsx |
| [**Hizmet İndirme Alanları**](https://azurepricing.blob.core.windows.net/supplemental/Service_Download_Fields.xlsx) | Bu elektronik tabloda Kullanım İndirme Raporundaki hizmetle ilgili alanların tüm olası birleşimlerinin bir listesi bulunur. | Hizmet\_İndirme\_Alanları.xlsx |

**Tablo**  **5**  **- Ek Bilgi Kaynakları**

## <a name="power-bi-reporting"></a>Power BI raporları

### <a name="power-bi-pro"></a>Power BI Pro

Power BI Pro artık EA müşterileri tarafından kullanılabilir. Power BI Pro ile sunulan ek işbirliği ve veri yenileme özellikleri sayesinde maliyet verilerinizi verimli bir şekilde yönetmenizi sağlayacak raporlar oluşturabilir ve paylaşabilirsiniz. Power BI Pro, daha yüksek veri kapasitesi ve veri akışı sınırları sunar. Azure Enterprise müşterileri için heyecan verici yeni maliyet yönetimi özellikleri yakında kullanıma sunulacak.

Microsoft Azure Consumption Insights içerik paketini kullanan mevcut Power BI Ücretsiz kullanıcıları, Power BI Pro'yu 60 gün ücretsiz deneyebilir. Ücretsiz deneme bittikten sonra Power BI Pro'yu kullanmaya devam etmek isterseniz lisans eklemeniz gerekir.

Ücretsiz deneme sürümüne kaydolmak için dişli simgesine tıklayıp **Kişisel depolama alanını yönet**'i seçin. Ardından sağ taraftaki **Pro'yu ücretsiz dene**'yi seçin. Power BI Pro ücretsiz deneme sürümü hakkında daha fazla bilgi için bkz. [Power BI için self servis kayıt](https://powerbi.microsoft.com/documentation/powerbi-service-self-service-signup-for-power-bi/#power-bi-pro-60-day-trial).

### <a name="microsoft-azure-ea-power-bi-pro-trial-terms"></a>Microsoft Azure EA Power BI Pro deneme sürümü koşulları

- **Genel amaçlı**: "Microsoft Azure Enterprise" için genişletilmiş Power BI Pro içerik paketi deneme sürümü teklifi ("Teklif"), Teklifin süresi boyunca mevcut nitelikli kullanıcıların kullanımına açıktır ve bu kullanıcılara belirli bir Power BI içerik paketinin kullanımı aracılığıyla Microsoft Azure tüketimleriyle ilgili belirli içgörülere erişim imkanı sunacaktır.
- **Uygunluk**: Kurumsal Anlaşma (EA) kapsamındaki müşteriler, kuruluşlarının Microsoft Azure faturalama, hizmet, hizmet ve/veya maliyet yönetimi alanlarıyla ilgili bir görevde olmaları durumunda Teklife katılımda bulunabilir.
- **İstisnalar**:
  - Genişletilmiş Power BI Pro deneme sürümüne katılmış olan kullanıcılar, önceden mevcut olan teklif kapsamında olmaya devam edecektir ve Azure EA Power BI Pro deneme sürümü teklifinden faydalanamaz.
  - Teklife katılan kullanıcılar, Power BI Pro'yu yalnızca Microsoft Azure Kurumsal içerik paketiyle birlikte kullanabilir. Power BI Pro'nun başka amaçlar için kullanılması yasaktır.
  - Dönem: Teklif 1 Haziran 2017'de başlayacak ve 31 Mayıs 2018'de sona erecektir.  Kabul, 12 aylık dönem içinde herhangi bir zamanda gerçekleşebilir ancak teklif, kullanıcıların Teklifi kabul etme zamanına bakılmaksızın 31 Mayıs 2018 tarihinde tüm kullanıcılar için sonlandırılacaktır.

### <a name="to-access-the-microsoft-azure-consumption-insights-content-pack"></a>Microsoft Azure Consumption Insights içerik paketine erişmek için:

1. [Microsoft Azure Consumption Insights](https://app.powerbi.com/getdata/services/azureconsumption?cpcode=MicrosoftAzureConsumptionInsights&amp;getDataForceConnect=true&amp;WT.mc_id=azurebg_email_Trans_33675_1378_Service_Notice_EA_Customer_Power_BI_EA_Content_Pack_Apr26)'a gidin. **Şimdi Edinin**'e tıklayın.
1. Kayıt Numarası ve Ay Sayısı değerlerini girin. **İleri**’ye tıklayın.
1. Bağlanmak için API erişim anahtarınızı girin. Kaydınıza ait anahtarı [Enterprise Portal](https://ea.azure.com/?WT.mc_id=azurebg_email_Trans_33675_1378_Service_Notice_EA_Customer_Power_BI_EA_Content_Pack_Apr26)'da bulabilirsiniz. **Oturum Aç**’a tıklayın.
1. İçeri aktarma işlemi otomatik olarak başlatılır. Bu işlem tamamlandığında gezinti bölmesinde yeni bir pano, rapor ve model görünür. İçeri aktarılan verilerinizi görüntülemek için panoya tıklayın.

Kaydınız için API anahtarı oluşturma hakkında daha fazla bilgi için lütfen [Enterprise Portal](https://ea.azure.com/?WT.mc_id=azurebg_email_Trans_33675_1378_Service_Notice_EA_Customer_Power_BI_EA_Content_Pack_Apr26)'daki API Raporları yardım dosyasını ziyaret edin. Yeni içerik paketi hakkında daha fazla bilgi için lütfen [Microsoft Azure Consumption Insights](https://automaticbillingspec.blob.core.windows.net/spec/Microsoft%20Azure%20Consumption%20Insights.docx?WT.mc_id=azurebg_email_Trans_33675_1378_Service_Notice_EA_Customer_Power_BI_EA_Content_Pack_Apr26) belgesini indirin.

### <a name="to-access-the-legacy-power-bi-ea-content-pack"></a>Eski Power BI EA içerik paketine erişmek için:

 1. [Power BI web sitesine](https://app.powerbi.com/getdata/services/azure-enterprise) gidin.
 1. Geçerli bir iş veya okul hesabıyla oturum açın.
    - Bu iş veya okul hesabı, Azure EA Portal üzerinden kayda erişmek için kullanılan hesapla aynı veya ondan farklı olabilir.
 1. Hizmet panosunda **Microsoft Azure Kurumsal**'ı seçin ve **Bağlan**'a tıklayın.
 1. "Azure Enterprise'a Bağlan" ekranında şunu seçin:
    - Azure Ortamı URL'si: [https://ea.azure.com](https://ea.azure.com/).
    - Ay Sayısı: 1 ile 36 arasında bir değer seçin.
    - Kayıt Numarası: Kayıt numarasını girin.
    - **İleri**’ye tıklayın.
 1. Kimlik Doğrulama Anahtarı kutusuna API Anahtarını girin. Buraya girmeniz gereken API anahtarını Azure Enterprise Portal'ın "Kullanımı İndir" sekmesinde "API Erişim Anahtarı"na tıklayarak alabilirsiniz.
    - Anahtarı kopyalayıp "Hesap Anahtarı" kutusuna yapıştırın.
 1. Veri kümelerinin boyutuna bağlı olarak verilerin Power BI'a yüklenmesi 5-30 dakika arasında sürebilir.

Power BI raporlarını EA doğrudan, iş ortağı ve fatura bilgilerini görüntüleme erişimine sahip olan dolaylı müşteriler kullanabilir.

## <a name="report-faq"></a>Raporlar Hakkında SSS

Makalenin bu bölümünde raporları yorumlama konusunda sık sorulan sorulara ve yanıtlarına yer verilmiştir.

### <a name="why-is-my-cost-showing-as-0"></a>Maliyetlerim neden $0 görünüyor?

**Doğrudan kayıt** Hesap sahibi veya bölümü yöneticisiyseniz lütfen EA yöneticinizle iletişime geçerek fiyatlandırma özelliğini etkinleştirmesini isteyin:

1. Sol gezinti panelinde **Yönet**’e tıklayın.
1. DA (bölüm yöneticisi) ücretleri görüntüle öğesinin yanındaki mavi kalem simgesine tıklayın.
1. **Etkin**'i seçin ve kaydedin.
1. AO (hesap sahibi) ücretleri görüntüle öğesinin yanındaki mavi kalem simgesine tıklayın.
1. **Etkin**'i seçin ve kaydedin.

Bu eylem, hesap sahiplerine ve bölüm yöneticilerine kullanım raporlarındaki maliyet/fiyatlandırma bilgilerine erişim izni verir.

**Dolaylı kayıt** Lütfen iş ortağınızla iletişime geçerek fiyatlandırma özelliğini sizin için etkinleştirmelerini sağlayın. Bu işlem yalnızca iş ortağı tarafından gerçekleştirilebilir ve etkinleştirildikten sonra EA yöneticisi olarak kaydınızdaki maliyet ve fiyatlandırma bilgilerini görüntüleyebilirsiniz.

Hesap sahipleriniz ve bölüm yöneticileriniz için ücretleri görüntüleme özelliğini etkinleştirmek istiyorsanız lütfen yukarıdaki **Doğrudan Kayıt** bölümünde yer alan adımları izleyin.

### <a name="there-is-no-sku-information-on-the-usage-detail-report"></a>Kullanım ayrıntısı raporunda SKU bilgisi yok

Kullanım ayrıntıları raporunda SKU bilgileri bulunmaz ancak raporda kullanılan hizmet bilgilerini görüntüleyebilirsiniz. Daha sonra fiyat listesi raporunu indirerek SKU bilgilerini alabilirsiniz.

### <a name="the-total-amount-on-marketplace-does-not-match-on-usage-summary-and-csv-report"></a>Market'teki toplam tutar, kullanım özeti ve CSV raporuyla eşleşmiyor

Market Ücretleri Raporu, yalnızca kullanıma dayalı market ücretlerini gösterir. Tek seferlik ücretler gösterilmez. Hem kullanıma dayalı hem de tek seferlik ücretlerle ilgili en güncel kullanımlar için kullanım özeti sayfasına bakabilirsiniz.

### <a name="there-is-no-information-on-my-api-report"></a>API raporumda bilgi yok

API anahtarları altı ay boyunca geçerlidir. Bu sorunla karşılaşırsanız lütfen yeni bir API anahtarı oluşturun. Ayrıca EA yöneticinizden yeni API Anahtarları oluşturmasını ve API Raporu Hakkında SSS belgesini incelemesini istemeniz de önemlidir.

### <a name="my-power-bi-report-isnt-working"></a>Power BI raporum çalışmıyor

Power BI ile ilgili sorunlarda ekibin size yardımcı olabilmesi için lütfen [https://support.powerbi.com](https://support.powerbi.com) adresinden teknik destek bileti oluşturun.

### <a name="my-resource-tags-arent-showing-up-on-my-reports"></a>Raporlarımda kaynak etiketleri görünmüyor

Kaynak etiketleri Azure portalında yönetilir. Azure Aboneliği ekibine [https://portal.azure.com](https://portal.azure.com) adresinden ulaşabilirsiniz. Destek isteği oluşturma konusunda bilgi edinmek için lütfen [bu bağlantıdaki](https://docs.microsoft.com/azure/azure-supportability/how-to-create-azure-support-request) adımları izleyin.

### <a name="why-does-my-resource-rate-change-every-day"></a>Kaynak ücretim neden her gün değişiyor?

Ayrıntılı aylık kullanım raporundaki Kaynak Ücreti hesaplanan bir değerdir ve hizmet için tahsil edilen aylık ortalama ücreti gösterir. Bu ücret, bir hizmet birimine ait aylık ortalama taahhüdü ve aylık fazla kullanım ücretleri kullanılarak hesaplanır. Taahhütten tahsil edilen kullanım miktarı ve fazla kullanım ücretleri, ay sonuna kadar değişecektir. Bu nedenle o aya ait kaynak ücreti de değişecektir. Kaynak ücreti, ay sonundan itibaren beşinci günde sabitlenir.

### <a name="glossary-of-processes-for-calculating-the-resource-rate"></a>Kaynak ücretini hesaplamak için kullanılan işlemlerle ilgili sözlük

**Toplam Ham Birim Sayısı:** Ayrıntılı kullanım raporundaki Tüketilen Miktar değeridir.
**Birim Başına MOCP Kaynağı:** Yukarı akış kullanım sistemi, her hizmet için kullanımları farklı birimlerde yayar. (Önceden ayarlanmıştır) **Birim Başına Tüketim:** EA Ölçü Birimidir. (Önceden ayarlanmıştır) **Fiyat:** Azure EA Portal'dan alınan birim fiyat.
**Toplam Maliyet:** Azure EA Portal'dan alınan ayrıntılı kullanım raporu veya taahhüt kullanımı + fazla kullanım ile bulunan genişletilmiş maliyettir.


### <a name="charges-calculation"></a>Ücretin hesaplanması

**Birim başına MOCP Kaynağına dönüştürme** = ROUND(Toplam Ham Birim Sayısı * Birim Başına MOCP Kaynağı,4) **Birime dönüştürme** = Birim Başına MOCP Kaynağına dönüştürme işlemi sonrasında elde edilen birim sayısı / Birim başına kullanım **Toplam maliyet** = Birim sayısı * Fiyat

### <a name="download-usage-calculation-logic"></a>İndirilen Kullanım Hesaplama Mantığı

**Kaynak Ücreti** = Toplam Maliyet /(Toplam Ham Birim Sayısı / Birim Başına MOCP Kaynağı)

Kaynak ücreti, diğer ücretlere göre hesaplanır ve genellikle fiyat listesindeki gerçek birim fiyatıyla aynı olmaz.

Ortalama fazla kullanım ücreti hesaplamaları için indirilen kullanım verileri raporunda görebileceğiniz gibi ham kaynak kullanım verilerinde en fazla altı ondalık basamak bulunur. Ancak Azure EA Portal, kullanımı taahhüt birimleri için dört ondalık basamağa yuvarlar, fazla kullanım birimlerinde de tüm ondalık basamakları siler. Başka bir deyişle Azure EA Portal'da fazla kullanım olarak alınan tüm ücretler için yalnızca tam ücret ücreti alınır. Birim fiyat ile fazla kullanım veya karışık aylar içinde ücretlendirilen kullanıma ait kaynak ücreti arasında önemli bir fark olacaktır.

## <a name="next-steps"></a>Sonraki adımlar
- Faturanızı ve ücretlerinizi anlama konusunda bilgi için bkz. [Azure Kurumsal Anlaşma faturanızı anlama](billing-understand-your-bill-ea.md).
- Azure EA portalını kullanmaya başlamak için bkz. [Azure EA portalını kullanmaya başlama](billing-ea-portal-get-started.md).
