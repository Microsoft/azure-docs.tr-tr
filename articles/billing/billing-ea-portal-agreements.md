---
title: Azure EA sözleşmeleri ve düzeltmeleri
description: Bu makalede Azure EA sözleşmeleri ve düzeltmelerinin Azure EA portalı kullanımınızı nasıl etkilediği açıklanır.
keywords: ''
author: bandersmsft
ms.author: banders
ms.date: 11/06/2019
ms.topic: conceptual
ms.service: billing
manager: boalcsva
ms.openlocfilehash: 8a49221a4b45161e562569535b9aac596a41fb98
ms.sourcegitcommit: cf36df8406d94c7b7b78a3aabc8c0b163226e1bc
ms.translationtype: HT
ms.contentlocale: tr-TR
ms.lasthandoff: 11/09/2019
ms.locfileid: "73888434"
---
# <a name="azure-ea-agreements-and-amendments"></a>Azure EA sözleşmeleri ve düzeltmeleri

Makalede Azure EA sözleşmeleri ve düzeltmelerinin Azure hizmetleri erişiminizi, kullanımınızı ve ödemelerinizi nasıl etkileyebileceği açıklanır.

## <a name="amendment-status"></a>Düzeltme durumu

Azure müşterilerine yönelik tüm düzeltmelerin iş ortaklarından veya Microsoft hesabı takımından geçmesi ve bölgesel işlemler merkezinde işlenmesi gerekir. Bir düzeltmenin işlenmediğini düşünüyorsanız iş ortağınıza, yazılım danışmanınıza veya Microsoft hesabı takımına danışın.

## <a name="enrollment-provisioning-status"></a>Kayıt sağlama durumu

Yeni parasal taahhüdün başlangıç tarihi, bölgesel işlemler merkezinde bu taahhüdün işlendiği tarihle tanımlanır. Azure EA portalı aracılığıyla gerçekleştirilen parasal taahhüt siparişleri UTC saat dilimine göre işleme alındığından parasal taahhüt satın alma siparişinizin farklı bir bölgede işleme alınması durumunda gecikme yaşayabilirsiniz. https://www.explore.ms adresinde satın alma siparişindeki karşılama başlangıç tarihi parasal taahhüdün başlangıcını gösterir. Karşılama başlangıç tarihi parasal taahhüdün Azure EA portalında gösterildiği tarihtir.

## <a name="special-pricing-and-azure-commitment-discount-amendments"></a>Özel fiyatlandırma ve Azure taahhüt indirimi düzeltmeleri

Özel fiyatlandırma ve Azure Taahhüt İndirimi (ACD) düzeltmelerine ihtiyacınız varsa, bunları hesap takımınızla görüşmelisiniz. Bir düzeltme İşletme Masası tarafından işlendikten ve Azure Ops takımına istekte bulunulduktan sonra, Azure Ops takımı ACD'yi uygulayabilir. ACD indirimi yalnızca geçerli aya uygulanır. Önceki aylar, geriye dönük tarihlendirilmiş krediyle karşılanır. 

## <a name="support-offer-not-provisioned"></a>Destek teklifi sağlanmadı

Desteğe özgün SKU'ları satın alarak Standart veya Pro-Direct destek siparişi verebilirsiniz. Bu sipariş EA Azure Nakit SKU satın alma siparişine benzer. Örneğin, 6QK-00001. Destek SKU numaraları W6T-00002 (Pro-Direct) ve W6T-00003'tür (Standart). Destek SKU'larını satın almadan önce geçerli destek tekliflerini gözden geçirin.

Destek teklifinin sağlanması için kaydın en azından bir etkin hesabı olmalıdır.

 Bazı müşterilere Azure [Kurumsal Anlaşma Destek Planı Teklifi](https://azure.microsoft.com/offers/enterprise-agreement-support/) sağlanır.

## <a name="enrollment-status"></a>Kayıt durumu

Kayıt aşağıdaki durum değerlerinden birine sahiptir. Değerlerin her biri kaydı nasıl kullanabileceğinizi ve kayda nasıl erişebileceğinizi belirler. Kayıt durumu, kaydınızın hangi aşamada olduğunu gösterir. Kaydın kullanılabilmesi için önce etkinleştirilmesinin gerekip gerekmediğini bildirir. İlk dönemin süresinin dolup dolmadığını ve fazla kullanım için ücretlendirilip ücretlendirilmediğinizi de bildirir.

**Beklemede** - Kayıt yöneticisinin Azure EA portalında oturum açması gerekir. Oturum açıldıktan sonra kayıt **Etkin** duruma geçer.

**Etkin** - Kayıt erişilebilir ve kullanılabilir durumdadır. Azure EA portalında hesaplar ve abonelikler oluşturabilirsiniz. Kurumsal anlaşmanın bitiş tarihine kadar kayıt etkin durumda kalır.

**Süresiz Uzatılan Süre** - Süresiz uzatılan süre durumu, kurumsal anlaşma bitiş tarihi geldikten sonra gerçekleşir. EA kaydı kurumsal anlaşma bitiş tarihine ulaşana kadar Kayıt Yöneticisinin şunlara karar vermesi gerekir:

- Parasal Taahhüt ekleyerek kaydı yenileme
- Mevcut kaydı yeni bir kayda aktarma
- Microsoft Çevrimiçi Abonelik Programı'na (MOSP) geçme
- Kayıtla ilişkili tüm hizmetleri devre dışı bırakmayı onaylama

**Süresi Doldu**: EA kaydı kurumsal anlaşma bitiş tarihine ulaştığında kaydın süresi dolar. EA müşterisi uzatılmış süreyi kabul etmemiş ve tüm hizmetleri devre dışı bırakılmıştır.

1 Ağustos 2019 itibarıyla Azure ticari müşterileri için yeni geri çevirme formları kabul edilmez. Bunun yerine tüm kayıtlar süresiz uzatılan süre durumuna geçer. Azure hizmetlerini kullanmayı durdurmak istiyorsanız [Azure EA portalında](https://portal.azure.com) aboneliğinizi kapatın. İsterseniz iş ortağınız https://www.explore.ms adresine bir sonlandırma isteği de gönderebilir. Kamu anlaşması türlerindeki müşteriler için hiçbir değişiklik yoktur.

**Aktarıldı**: Aktarıldı durumu, ilişkili hesapları ve hizmetleri yeni kayda aktarılmış olan kayıtlara uygulanır. Yenileme sırasında yeni bir kayıt numarası oluşturulduysa kayıtlar otomatik olarak aktarılmaz. Otomatik aktarım için müşterinin yenileme isteğine önceki kayıt numarası eklenmelidir.

## <a name="partner-markup"></a>İş ortağı kar payı

Azure EA portalında İş Ortağı Fiyat Kar Payı müşterilere daha iyi maliyet raporlaması sağlamaya yardımcı olur. İş ortakları tarafından müşterileri için yapılandırılmış kullanım ve fiyatlar Azure EA portalında gösterilir.

Kar payı iş ortağı yöneticilerinin dolaylı kurumsal anlaşmalarına belirli bir oranda kar payı eklemelerine olanak tanır. Kar payı oranı Azure EA portalında tüm Microsoft birinci taraf hizmeti bilgilerine uygulanır (ölçüm oranları, parasal taahhütler ve siparişler gibi). İş ortağı kar payını yayımladıktan sonra müşteriler Azure EA portalında Azure maliyetlerini görebilir. (Örneğin kullanım özeti, fiyat listeleri ve indirilen kullanım raporları.)

Eylül 2019'dan itibaren iş ortakları bir dönem boyunca istedikleri zaman kar payı uygulayabilirler. Kar payını eklemek için dönemin bir sonraki yıldönümünü beklemeleri gerekmez.

Microsoft, iş ortağı tarafından açıkça yetki verilen durumların haricinde verilen kar payına ve ilgili fiyatlara hiçbir zaman erişim sağlamaz veya bunları kullanmaz.

### <a name="how-the-calculation-works"></a>Hesaplama nasıl yapılır?

LSP, EA portalında tek bir yüzde değeri belirtir.  Portaldaki tüm ticari bilgiler, LSP tarafından belirtilen yüzdeye göre artırılır. Örnek:

- Müşteri, 100.000 ABD doları tutarında parasal taahhüdü kapsayan bir EA imzalar.
- A Hizmetinin ölçüm ücreti saatte 10 ABD dolarıdır.
- LSP, EA Portal'da kar payı yüzdesini %10 olarak ayarlar.
- Aşağıdaki örnekte müşterinin ticari bilgileri nasıl göreceği gösterilmiştir:
    - Parasal Bakiye: 110.000 ABD doları.
    - A Hizmeti için ölçüm ücreti: Saatlik 11 ABD doları.
    - A Hizmeti 100 saat kullanıldığında kullanım/barındırma bilgileri: 1.100 ABD doları.
    - A Hizmetinin kullanımı düşüldükten sonra müşterinin kullanılabilir Parasal Bakiyesi: 108.900 ABD doları.

### <a name="when-to-use-a-markup"></a>Kar payı ne zaman kullanılır?

EA'daki TÜM ticari işlemlere aynı kar payı yüzdesini uygulamak istediğinizde bu özelliği kullanabilirsiniz. Bu durumda parasal taahhüt bilgilerine, ölçüm ücretlerine, sipariş bilgilerine ve diğer her şeye kar payı uygulamış olursunuz.

Kar payı özelliğini şu durumlarda kullanmayın:
- Parasal taahhüt ve ölçüm ücretleri için farklı ücretler kullanıyorsanız.
- Farklı ölçümler için farklı ücretler kullanıyorsanız.

Farklı ölçümler için farklı ücretler kullanıyorsanız API Anahtarını temel alan özel bir çözüm geliştirmenizi ve tüketim verilerini çekip rapor sağlama amacıyla bunu müşteriye sunmanız önerilir.

### <a name="other-important-information"></a>Diğer önemli bilgiler

Bu özelliğin amacı, son müşteriye Azure maliyetleriyle ilgili tahmini bir rakam sunmaktır. EA kapsamında müşteriyle ilgili tüm finansal işlemlerden LSP sorumludur.

Kar payı uygulanmış fiyatları son müşteriyle paylaşmadan önce parasal bakiye bilgileri ve fiyat listesi gibi ticari bilgileri gözden geçirmeyi unutmayın.

### <a name="how-to-add-a-price-markup"></a>Fiyatlara kar payı uygulama

**Birinci Adım: Fiyat kar payı ekleme**

1. Enterprise Portal'da sol taraftaki gezinti menüsünden **Raporlar**'a tıklayın.
1. _Kullanım Özeti_'nin altında mavi renkli **Kar payı** ifadesine tıklayın.
1. Kar payı yüzdesini (-100 ile 100 arasında) girin ve **Önizleme**'ye tıklayın.


**İkinci Adım: Gözden geçirme ve doğrulama**

Müşteri görünümünde taahhüt dönemine ait _Kullanım Özeti_ içinde kar payı fiyatını gözden geçirin. İş ortağı görünümünde Microsoft fiyatı görünüyor olacaktır. Görünümler arasında geçiş yapmak için sağ üstteki iş ortağı kar payı "kişiler" seçeneğini kullanabilirsiniz.

1. Fiyat listesindeki fiyatları gözden geçirin.
1. _Kullanım Özetini Görüntüle > Müşteri Görünümü_ sekmesinde **Düzenle**'yi seçerek yayımlamadan önce değişiklik yapabilirsiniz.  
  Hem hizmet ücretlerine hem de taahhüt bakiyelerine aynı yüzde değerinde kar payı eklenecektir. Parasal bakiye ve ölçüm ücretleri için farklı yüzde değerleri kullanıyorsanız veya hizmetlere ait yüzde değerleriniz birbirinden farklıysa lütfen bu özelliği kullanmayın.

**Üçüncü Adım: Yayımlama**

Fiyatlandırmayı gözden geçirip doğruladıktan sonra **Yayımla**'ya tıklayın.
  
Yayımla'yı seçtiğinizde kar payı uygulanmış fiyatlar kuruluş yöneticilerine yansıtılacaktır. Kar payında düzenleme yapılamaz. Kar payını devre dışı bırakıp Birinci Adım ile başlamanız gerekir.

### <a name="which-enrollments-have-a-markup-enabled"></a>Kar payı hangi kayıtlar için etkindir?

Bir kayıtta yayımlanmış kar payı olup olmadığını denetlemek için sol taraftaki gezinti menüsünden **Yönet**'e ve ardından **Kayıt** sekmesine tıklayın. Denetlemek istediğiniz kaydın kutusunu seçtikten sonra kar payını _Kayıt Ayrıntıları_ bölümünde görüntüleyebilirsiniz. İlgili EA'nın mevcut kar payı özelliği Devre Dışı, Önizleme veya Yayımlandı olarak görüntülenir.

### <a name="how-can-the-customer-download-usage-estimates"></a>Müşteriler kullanım tahminlerini nasıl indirebilir?

İş ortağı kar payı yayımlandıktan sonra dolaylı müşteri aylık bakiye ve ücret .csv dosyaları ile kullanım ayrıntıları .csv dosyalarına erişebilir. Kullanım ayrıntıları dosyasında kaynak ücreti ile genişletilmiş ücret yer alır.

### <a name="how-can-i-as-partner-apply-markup-to-existing-ea-customers-that-was-earlier-with-another-partner"></a>İş ortağı olarak önceden başka bir iş ortağıyla çalışmış olan mevcut EA müşterilerine nasıl kar payı uygulayabilirim?
İş ortakları, Kanal İş Ortağı Değişikliği işleme alındıktan sonra kar payı özelliğini kullanabilir (Azure EA üzerinde). Bir sonraki yıl dönümünü beklemenize gerek yoktur.


## <a name="resource-commitment-and-requesting-quota-increases"></a>Kaynak taahhüdü ve kota artış isteğinde bulunma

**Sistem, abonelik başına aşağıdaki varsayılan kotaları uygular:**

| **Kaynak** | **Varsayılan Kota** | **Açıklamalar** |
| --- | --- | --- |
| Microsoft Azure İşlem Örnekleri | 20 eşzamanlı küçük işlem örneği veya diğer işlem örneği boyutlarındaki eşdeğeri. | Aşağıdaki tabloda küçük örneğe eşdeğer sayının nasıl hesaplanacağı gösterilmiştir:<ul><li> Çok Küçük: 1 eşdeğer küçük örnek </li><li> Küçük: 1 eşdeğer küçük örnek </li><li> Orta: 2 eşdeğer küçük örnek </li><li> Büyük: 4 eşdeğer küçük örnek </li><li> Çok Büyük: 8 eşdeğer küçük örnek </li> </ul>|
| Microsoft Azure İşlem Örnekleri v2 VM'leri | EA: 350 Çekirdek | GA IaaS v2 VM'leri:<ul><li> A0\_A7 ailesi - 350 çekirdek </li><li> B\_A0\_A4 ailesi - 350 çekirdek </li><li> A8\_A9 ailesi - 350 çekirdek </li><li> DF ailesi - 350 çekirdek</li><li> GF - 350 çekirdek </li></ul>|
| Microsoft Azure'da Barındırılan Hizmetler | 6 barındırılan hizmet | Bir abonelik için geçerli olan bu altı barındırılan hizmet sınırı artırılamaz. Ek barındırılan hizmete ihtiyacınız varsa lütfen abonelik ekleyin. |
| Microsoft Azure Depolama | Her biri en fazla 100 TB olan 5 depolama hesabı. | Depolama hesabı sayısını abonelik başına 20'ye kadar çıkarabilirsiniz. Ek depolama hesabına ihtiyacınız varsa lütfen abonelik ekleyin. |
| SQL Azure | İki türden birine ait 149 veritabanı (Web Edition veya Business Edition). |   |
| Erişim Denetimi | Hesap başına 50 Ad Alanı. Ayda 100 milyon Erişim Denetimi işlemi |   |
| Service Bus | Hesap başına 50 Ad Alanı. 40 Service Bus bağlantısı | Bağlantı paketi aracılığıyla Service Bus bağlantısı satın alan müşterilere satın aldıkları bağlantı paketi ile bir sonraki en yüksek bağlantı paketi tutarı arasındaki orta noktaya eşit bir kota uygulanacaktır. 500'lük Paketi seçen kullanıcıların kotası 750 olacaktır. |

## <a name="resource-commitment"></a>Kaynak taahhüdü

Microsoft, en az satın aldığınız aylık taahhüt kapsamındaki ilişkili kullanım düzeyi kadar hizmet sağlayacaktır (Hizmet Taahhüdü), ancak hizmet kaynaklarının kullanım düzeylerindeki diğer tüm artışlar (örneğin, çalışan işlem örneği sayısına ekleme yapma veya kullanımdaki depolama miktarını artırma), söz konusu hizmet kaynaklarının kullanılabilirlik duruma tabidir.

Yukarıda belirtilmeyen kotalar Hizmet Taahhüdü değildir. Microsoft'un Hizmet Taahhüdü kapsamında sağlayacağı eş zamanlı küçük işlem örneklerinin (veya eşdeğerlerinin) sayısını saptamak amacıyla, bu değer bir ayda satın alınan taahhüt edilmiş küçük işlem örneği saat sayısının, yılın en kısa ayının saat sayısına (Şubat – 672 saat) bölünmesiyle saptanır.

## <a name="requesting-a-quota-increase"></a>Kota artışı isteğinde bulunma

Dilediğiniz zaman [çevrimi istek](https://g.microsoftonline.com/0WAEP00en/6) göndererek kota artışı isteğinde bulunabilirsiniz. İsteğinizin işleme alınması için şu bilgileri iletin:

- Aboneliğinizin hesap sahibiyle ilişkili Microsoft hesabı ya da iş veya okul hesabı. Bu, aboneliklerinizi yönetme amacıyla Microsoft Azure portalında oturum açmak için kullanılan e-posta adresidir. Lütfen bu hesabın bir EA kaydıyla ilişkilendirilmiş olduğundan da emin olun.
- Kota artış isteğinde bulunduğunuz kaynaklar ve miktarları.
- Hizmetinizle ilişkilendirilmiş Azure Geliştirici Portalı Abonelik Kimliği.
  - Abonelik kimliğinizi nasıl alacağınızı öğrenmek için lütfen [destek ekibiyle iletişime geçin](https://ms.portal.azure.com/#blade/Microsoft_Azure_Support/HelpAndSupportBlade/overview).

## <a name="azure-compute-pre-purchase-plan-cpp"></a>Azure İşlem Ön Satın Alma Planı (CPP)

Azure İşlem Ön Satın Alma Planı (CPP, eski adıyla Azure İşlem Promosyonu), sabit duruma ve tahmin edilebilir iş yüklerine sahip olan müşterilere 12 aylık Azure işlem kapasitesini önceden satın alarak yüksek indirim oranlarından faydalanma imkanı sunmaktadır. Bu hizmet EA için kullanılabilir ve EA Portal'da mevcuttur.

Bir CPP SKU siparişi oluşturduysanız, siparişin içeriği belirli bir veri merkezinde bulunan belirli bir makine türünü kapsayacaktır. Bu özelliğin mevcut durumunda müşterinin gerçekleştirdiği tüm CPP satın alma işlemlerinin listesini sunmadığımız için bekleyen kredinin de bir listesi mevcut olmayacaktır. Ancak satın aldığınız veri merkezinde satın alınan makine türlerini yapılandırdığınızda EA Portal'daki Kullanım Özeti raporunda aylık ayırma durumunu görebilirsiniz.

Önceden satın alınan tutar, "Dahil Edilen Birimler" sütununda kredi olarak gösterilir ve "Dahil Edilen Birimler" tüketilene kadar yapılan kullanımlardan ücret alınmaz. Birimler tüketildikten sonra ek kullanım normal EA müşteri fiyat listesinde belirlenen ücretler üzerinden hesaplanır.

Kredilerin satın alınma şekli, belirli bir sınıftaki makinelerin ay içindeki kullanım miktarına göre hesaplanır. Örneğin ABD Doğu 2 bölgesinde yılda 70 A2 VM satın aldıysanız bunu EA Portal'da tam olarak satın aldığınız şekilde görmezsiniz.

Aylık makineler, ayda 744 saat çalışan birimler olarak hesaplanır. Bu süreyi saate çevirecek olursak 70 çarpı 744 eşittir ayda 52.080 A2 VM satın almış olursunuz. EA Portal Kullanım Özeti A2 VM'ler 100 saatlik artışlarla gösterildiğinden aylık 520,8 (52.080/100) "Dahil Edilen Birim" kredi ve ay içinde o ana kadar tüketilmiş olan birim sayısını görürsünüz. Ay içinde kullanılan birim sayısı aylık dahil edilen birim sayısını geçmediği sürece kullanım ücreti sıfır görünmelidir.

Farklı makine türleri farklı ölçüm birimleri kullanır. Örneğin D3 ve D4 gibi VM'ler Kullanım Özeti raporunda 10 Saatlik ölçüm birimi kullanır ve bunlardan 70 adet satın aldığınızda aylık 5208 dahil edilen birim (52.080/10) görünür.

Aşağıdaki formül, ölçü birimine göre satın alınan VM sayısını gösterecektir:

<center><b> ("Dahil Edilen Miktar" * "Ölçü Birimi") / 744 </b></center>

## <a name="plan-skus"></a>Plan SKU'ları

Plan SKU'ları, tümleşik hizmetlerden oluşan bir paketi indirimli ücretlerle satın alma imkanı sunar. Plan SKU'ları, tümleşik teklifler ve paketler ile birbirini tamamlayacak ve daha fazla tasarruf sağlayacak şekilde tasarlanmıştır.

Buna örnek olarak Operations Management Suite (OMS) aboneliği verilebilir. OMS analiz, yapılandırma, otomasyon, güvenlik, yedekleme ve olağanüstü durum kurtarma gibi eksiksiz bulut tabanlı yönetim özelliklerine erişmek için basit bir yöntem sunar. OMS abonelikleri, hibrit bulut ortamlarında tam kapsamlı bir çözüm sunmak için System Center bileşenlerine yönelik haklar da içerir.

Kuruluş Yöneticileri, şu adımları izleyerek Hesap Yöneticilerini önceden satın alınan Plan SKU'larını Enterprise Portal'dan sağlayacak şekilde görevlendirebilir:

### <a name="view-the-price-sheet-to-check-included-quantity"></a>Dahil edilen miktarı denetlemek için fiyat listesini görüntüleme

1. Kuruluş Yöneticisi olarak oturum açın.
1. Sol taraftaki gezinti menüsünden **Raporlar**'a tıklayın.
1. **Fiyat Listesi** sekmesine tıklayın.
1. Sağ üst köşedeki "İndir" sekmesine tıklayın.
1. "Dahil Edilen Miktar" sütununu filtreleyip "0" üzerindeki değerleri seçerek karşılık gelen Plan SKU parça numaralarını bulun.

### <a name="provision-the-plan-skus"></a>Plan SKU'larını sağlama

Kuruluş Yöneticileri aşağıdaki adımları izleyerek yeni hesap sahibi ekleyebilir, mevcut hesap sahiplerini ilişkilendirebilir veya mevcut hesap sahiplerinin daha önceden satın alınan Plan SKU'larını Azure EA Portal'da sağlamaları için hesap yöneticilerinin Azure EA Portal'da oturum açmasını isteyebilir.  

**Yeni bir Hesap Sahibi ekleme (EA yöneticisi tarafından tamamlanması gerekir):**

1. Azure EA Portal'ın sol tarafındaki gezinti menüsünden **Yönet**'i seçin.
1. **Hesap** sekmesine tıklayın.
1. Hesap sayfasında **+Hesap Ekle**'ye tıklayın.
1. Bir bölüm seçin veya atanmamış olarak bırakın.
1. İstenen kimlik doğrulaması türünü seçin.
1. Bu hesabı raporlarda tanımlayabilmek için kullanmak istediğiniz kolay adı yazın.
1. Yeni hesapla ilişkilendirmek istediğiniz hesap sahibinin e-posta adresini girin.
1. Yeni hesapla ilişkilendirilmesini istediğiniz e-posta adresini onaylayın.
1. **Ekle**'ye tıklayın.
1. **Başka Bir Hesap Ekle**’ye tıklayarak başka bir hesap ekleyebilir ya da soldaki araç çubuğunun sağ alt köşesindeki **Ekle** düğmesine tıklayabilirsiniz.
1. Artık hesap sahibi oturum açtıktan sonra ilgili abonelikleri ekleyerek Plan SKU'larını sağlayabilir.

**Mevcut bir Hesap Sahibini ilişkilendirme:**

1. Enterprise Portal'da **Yönet**'e tıklayın.
1. **Hesap** sekmesine tıklayın.
1. **+Hesap ekle**'ye tıklayın. Mevcut hesapla ilişkilendirilmiş olan Microsoft hesabını ya da iş veya okul hesabını girin.
1. Mevcut hesapla ilişkilendirilmiş olan Microsoft hesabını ya da iş veya okul hesabını doğrulayın.
1. Bu hesabı raporlarda tanımlayabilmek için kullanmak istediğiniz adı yazın.
1. **Ekle**'ye tıklayın.
1. **+ Hesap Ekle** seçeneğini kullanarak başka bir hesap ekleyebilir veya **Yönetim** düğmesini seçerek giriş sayfasına dönebilirsiniz.  
1. Hesap sayfasını görüntülemek için tıkladığınızda yeni hesabın "Beklemede" olduğunu görürsünüz. Hesap Sahibi EA Portal'da ilk kez oturum açtıktan sonra bu durum "Etkin" olarak değişir.

### <a name="existingnew-account-owners-to-create-new-subscriptions"></a>Yeni abonelik oluşturmak için mevcut/yeni hesap sahipleri

**Birinci Adım: Hesapta oturum açın**
1. Azure EA Portal'da **Yönet** sekmesini seçin ve üstteki menüden **Abonelik** sayfasına gidin.
1. Bu hesabın sahibi olarak oturum açtığınızı doğrulayın.
1. **+Abonelik Ekle**'ye tıklayın.
1. **Satın al**’a tıklayın.

Bir hesaba ilk kez abonelik eklediğinizde iletişim bilgilerinizi sağlamanız gerekir. Daha sonra başka abonelikler eklerken, iletişim bilgileriniz sizin için eklenir.

Hesabınıza ilk kez bir abonelik eklediğinizde, MOSA sözleşmesini ve bir Ücret Planını kabul etmeniz istenir. Bu bölümler Kurumsal Anlaşma Müşterileri için geçerli DEĞİLDİR ancak aboneliğinizi sağlamak için şu an tamamlamanız gerekmektedir. Microsoft Azure Kurumsal Anlaşma Kaydı Değişikliği, yukarıdaki öğelerin yerini alır ve sözleşme ilişkiniz değişmez. Lütfen koşulları kabul ettiğinizi belirten kutuyu işaretleyin.

**İkinci Adım: Abonelik adını güncelleştirme**

Tüm yeni abonelikler "Microsoft Azure Kurumsal" varsayılan abonelik adıyla eklenir. Enterprise Kaydınızdaki diğer aboneliklerden ayırmak ve kuruluş düzeyindeki raporlarda ayırt edilebilmesini sağlamak için abonelik adını değiştirmeniz önemlidir.

**Abonelikler**’e tıklayın, ardından oluşturduğunuz aboneliğe ve **Abonelik Ayrıntılarını Düzenle**’ye tıklayın.

Abonelik adını ve hizmet yöneticisini güncelleştirip onay işaretine tıklayın. Abonelik adı raporlarda görünür ve aynı zamanda geliştirme portalındaki abonelikle ilişkili projenin de adı olur.
Yeni aboneliklerin abonelikler listesinde görünmesi 24 saate kadar sürebilir.

Yalnızca hesap sahipleri abonelikleri görüntüleyebilir ve yönetebilir.

### <a name="troubleshooting"></a>Sorun giderme

**Hesap sahibinin durumu "Beklemede" olarak görünüyor**

Kayda ilk kez eklenen yeni Hesap Sahiplerinin (AO) durumu her zaman "beklemede" olarak görünür. Hesap sahibi etkinleştirme karşılama e-postasını aldıktan sonra oturum açarak hesabını etkinleştirebilir. Bu etkinleştirme işleminden "beklemede" olan hesap durumu "etkin" olarak değişir.

**Plan SKU'ları satın alınmasına rağmen kullanımlardan ücret alınıyor**

Bu senaryo, müşterinin hizmetleri yanlış kayıt numarasında dağıtması veya yanlış hizmetleri seçmesi durumunda ortaya çıkabilir.

Doğru kayıt altında dağıtım yapıldığını doğrulamak için fiyat listesini kullanarak dahil edilen birim sayısını denetleyebilirsiniz. Lütfen Kuruluş Yöneticisi olarak oturum açtıktan sonra soldaki gezinti bölmesinden **Raporlar**'a tıklayıp **Fiyat Listesi** sekmesini seçin. Sağ üst köşedeki İndir simgesine tıklayın ve "Dahil Edilen Miktar" sütununu filtreleyip "0" üzerindeki değerleri seçerek karşılık gelen Plan SKU parça numaralarını bulun.

Fiyat listesinin dahil edilen birimler sütununda OMS planınızın listelendiğinden emin olun. Kaydınıza dahil edilmiş OMS planı birimi yoksa OMS planınız başka bir kaydın altında olabilir. Lütfen [https://aka.ms/AzureEntSupport](https://aka.ms/AzureEntSupport) üzerinden Azure Enterprise Portal Desteği ile iletişime geçin.

Fiyat listesindeki hizmetler için dahil edilen birim sayısı dağıttığınız birim sayısıyla eşleşmiyorsa (Operasyonel İçgörüler Premium Analiz Edilen Veri yerine Operasyonel İçgörüler Standart Analiz Edilen Veri gibi) plan kapsamında olmayan hizmetleri dağıtmış olabilirsiniz. Size yardımcı olabilmemiz için lütfen [https://aka.ms/AzureEntSupport](https://aka.ms/AzureEntSupport) üzerinden Azure Enterprise Portal Desteği ile iletişime geçin.

**Plan SKU hizmetleri yanlış kayda sağlanmış**

Birden fazla kaydınız varsa ve hizmetleri OMS planı bulunmayan yanlış kayıt numarasına dağıttıysanız lütfen [https://aka.ms/AzureEntSupport](https://aka.ms/AzureEntSupport) üzerinden Azure Enterprise Portal Desteği ile iletişime geçin.

## <a name="next-steps"></a>Sonraki adımlar

- Azure EA portalını kullanmaya başlamak için bkz. [Azure EA portalını kullanmaya başlama](billing-ea-portal-get-started.md).
- Azure EA portalı yöneticilerinin yaygın yönetim görevleri hakkında bilgi edinmek için [Azure EA portalı yönetimi](billing-ea-portal-administration.md) makalesini okumaları gerekir.
